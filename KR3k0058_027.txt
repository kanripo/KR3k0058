# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:26.482763
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷二十七
<pb:KR3k0058_WYG_027-1a>¶
　欽定四庫全書¶
御定子史精華卷二十七¶
　　嵗時部四¶
　　　冬¶
　六行時節(管子丨丨丨丨君服黑色味鹹味用六數飲/於黒后之井以鱗獸之火㸑注水成數六水)¶
　(氣行君則順/時節而布政)飲黒后井(見/上)兵尚脇盾(管子旗物尚黒丨/丨丨丨注象時物)¶
　(之閉盾或署之/於脇故曰脇盾)月徳(管子北方曰月其時曰冬其氣曰/寒寒生水與血其德淳越溫怒周)¶
　(宻其事號令修禁徙民令靜止地乃不泄斷刑致罰無/赦有罪以符陰氣大寒乃至甲兵乃強五穀乃熟國家)¶
<pb:KR3k0058_WYG_027-1b>¶
　(乃昌四方乃備此謂丨丨月掌罰/罰為寒注月以閉藏罰罪為德也)淳越(見上注冬時花/葉凋落惟根幹)¶
　(存焉故以丨質/為德丨散也)壬癸五政(管子冬三月以丨丨之日發/丨丨一政曰論孤獨恤長老)¶
　(二政曰善順陰修神祀賦爵禄授備位三政曰效㑹計/母發山川之藏四政曰捕姦遁得盗賊者有賞五政曰)¶
　(禁遷徙止流民圉分異五政苟時/冬事不適所求必得所惡必伏)水行御(管子睹壬子/丨丨丨天子)¶
　(出令命左右使人内御御其氣足則發而止注/使人御理冬政其閉藏之氣足則發令休止也)不濫(管/子)¶
　(冬日之丨丨非愛冰也為不適於身便於/體也注濫謂泛冰於水以求寒所謂濫漿)收五藏最萬¶
　物(管子冬丨丨丨丨丨丨所以内作/民也注五藏五榖之藏最聚也)土剛(管子當冬三/月不利作土)¶
　(功之事利耗什分之七丨丨不立晝日益/短而夜日益長利以作室不利以作堂)王者謹(管子/其冬)¶
<pb:KR3k0058_WYG_027-2a>¶
(厚則夏熱其陽厚則陰/寒是故丨丨丨於日至)冰月(晏子景公為履黄金之綦/飾以銀連以珠良玉之絇)¶
(其長尺丨丨服之以聼朝晏/子朝公迎之履重僅能舉足)暢月(呂氏春秋仲冬之月/命之曰丨丨注陰氣)¶
(在上民人空閒無所/事作故命之曰暢月)寒信地剛(呂氏春秋冬之德寒丨/不丨其丨不丨地不剛)¶
(則凍閉/不開)草諯大月(呂氏春秋丨丨丨丨/注大月孟冬月也)元明(呂氏春秋/冬至日行)¶
(逺道周行四/極命曰丨丨)日至峻狼(淮南子丨冬丨丨丨/之山注南極之山)斗北中繩¶
(淮南子日冬至則丨丨丨丨陰氣極/陽氣萌故曰冬至為德注德始生也)蟄蟲首穴(淮南子/陰氣極)¶
(則北至北極下至黄泉故不可以鑿地/穿井萬物閉藏丨丨丨丨故曰德在室)德在室(見/上)水正¶
陰勝(淮南子日冬至則水從之故十一/月丨丨而丨丨注水正水王也)炭輕(淮南子陽/氣為火陰)¶
<pb:KR3k0058_WYG_027-2b>¶
(氣為水水勝故夏至濕火勝故/冬至燥燥故丨丨濕故炭重)井水盛盆水溢(淮南子/日冬至)¶
(丨丨丨/丨丨丨)人氣鍾首(淮南子陽生於子故十一月/日冬至鵲始加巢丨丨丨丨)萬物仰¶
生(淮南子冬日至則陽乗/陰是以丨丨丨而丨)鍾已黄(淮南子斗指子子者/兹也律受黄鍾黄鍾)¶
(者丨丨/丨也)旅旅而去(淮南子斗指丑丑者紐也律/受大呂大呂者丨丨丨丨也)松燧火¶
(淮南子孟冬之月服/八風水㸑丨丨丨)擊磬石(淮南子孟冬之月北宫御/女黒色衣黒采丨丨丨)¶
煬竈(淮南子貧人冬則羊裘解札短褐不/掩形而丨丨口注解札裘敗解也)陽萌黄宫(揚/子)¶
(丨氣潛丨於丨丨信無不在乎中注/冬至之節萬物萌芽於黄宫之中)周神反始(揚子陽/氣丨丨)¶
(而丨乎丨物繼其彚注冬至之後陽氣/之所始也周復也易曰七日來復是也)扶物鑽堅(揚子/陽氣)¶
<pb:KR3k0058_WYG_027-3a>¶
(丨丨而丨乎丨鉿然有穿注大寒氣也言是時隂/氣堅乎上陽氣扶萬物下而鑚之則鉿然而穿)黄純¶
(揚子深合丨丨廣含羣生注黄純謂十月/也純坤用事坤為土其色黄故言黄純也)竹柏茂(抱朴/子謂)¶
(夏必長而薺麥枯焉謂/冬必凋而丨丨丨焉)欬唾凝珠(抱朴子嚴寒之夜索/雪墮於上元冰結於)¶
(下寒風摧條而宵駭/丨丨丨丨於唇吻)蒿麥生(抱朴子一條之枯不損繁/林之蓊藹丨丨冬丨無解)¶
(畢發之/肅殺)五明捐(抱朴子元冰結則丨丨丨隆/暑熾則裘鑪退按五明扇也)行五火炁¶
(抱朴子或問不寒之道抱朴子曰或以立冬之日服六/丙六丁之符或閉口丨丨丨之丨千二百遍則十二月)¶
(中不/寒也)嘉平(史記秦始皇紀三十一年十二月更名臘曰/丨丨注茅盈内紀曰始皇三十一年九月庚)¶
(子盈曽祖父䝉乃於華山之中乗雲駕龍白日升天先/是其邑謠歌曰神仙得者茅初成駕龍上升入太清時)¶
<pb:KR3k0058_WYG_027-3b>¶
(下元洲戲赤城繼世而往在我盈帝若學之臘嘉/平始皇聞謠歌欣然有尋仙之志因改臘曰嘉平)秦嵗¶
首(史記髙祖紀漢元年十月注㠯髙祖/十月至霸上故因丨㠯十月為丨丨)一陽上舒(史記/律書)¶
(日冬至則一陰/下藏丨丨丨丨)産氣始萌(史記天官書冬/至日丨丨丨丨)縣土炭(史記/天官)¶
(書冬至極短丨丨丨炭動/鹿角解蘭根出泉水躍)蘭根出泉水躍(見/上)天關動(史/記)¶
(天官書黒帝行德丨丨為之丨注黑帝北方協/光紀之帝也冬萬物閉藏為之動為之開閉也)文史足¶
用(漢書東方朔傳朔初來上書曰臣年十三學書三冬/丨丨丨丨注貧子冬日乃得學書言文史之事足可)¶
(用/也)皸瘃(漢書趙充國傳将軍士寒手足丨丨注皸/坼裂也瘃寒創也皸音軍瘃音竹足反)乘坎¶
執權(漢書魏相傳北方之神/顓頊丨丨丨丨司冬)休吏(漢書薛宣傳日至丨/丨注冬夏至之日不)¶
<pb:KR3k0058_WYG_027-4a>¶
(省官事/故休吏)凌兢(漢書揚雄傳登椽欒而羾天門兮馳閶/闔而入丨丨注凌兢寒凉戰慄之處也)隆¶
烈(漢書揚雄傳元冬/季月天地丨丨)順陽助生(後漢書章帝紀月令冬/至之後有丨丨丨丨之)¶
(文/)萬物始牙(後漢書章帝紀注十二月丨丨丨丨而/色白白者隂氣故殷為地正色尚白)緹¶
室葭灰(後漢書律厯志候氣之法為室三重户閉塗釁/必周宻布丨縵丨中㠯木為案每律各一内卑)¶
(外高從其方位加律其上㠯丨革丨抑其内端案厯而/候之氣至者灰去其為氣所動者其灰散人及風所動)¶
(者其灰聚殿中候用玉律十二/惟二至乃候靈臺用竹律六十)極逺景長(後漢書律厯/志日道發南)¶
(去丨彌丨其丨彌丨/逺長乃極冬乃至焉)迎氣黒郊(後漢書禮儀志立冬之/日京都百官皆衣皁丨)¶
(丨於丨丨禮/畢皆衣絳)安身靜體(後漢書禮儀志冬至前後君子/丨丨丨丨百官絶事不聼政擇)¶
<pb:KR3k0058_WYG_027-4b>¶
(吉辰而/後省事)八能言事(後漢書禮儀志冬至使八能之士八/人合五音律先唱五音並作二十五)¶
(闋皆音㠯竽訖丨丨士各書板丨丨文曰今月若干日/甲乙日冬至黄鐘之音調君道得孝道褒商臣角民徴)¶
(事羽物各一板/夏至禮亦如之)火家以戍(後漢書禮儀志注帝王各㠯/其行之盛而祖㠯其終而臘)¶
(火生於寅盛於午終於戍/故丨丨㠯午祖丨丨臘)十二獸儛(後漢書禮儀志先/臘一日大儺選中)¶
(黄門子弟為侲子作方相與丨丨丨丨三過持炬火送/疫出端門設桃梗鬱儡葦茭畢葦㦸桃杖㠯賜公卿将)¶
(軍特侯/諸侯云)葦㦸桃杖(見/上)畫虎於門(後漢書禮儀志注度朔/山有神荼鬱儡主閲領)¶
(衆鬼之惡害人者執㠯葦索而用食虎於是/黄帝法而象之敺除畢丨丨丨丨當食鬼也)助天誅(後/漢)¶
(書祭祀志注自秋分數四十六日則天子迎冬於北堂/距邦六里堂髙六尺堂階六等黒税六乘旗旄尚黒田)¶
<pb:KR3k0058_WYG_027-5a>¶
(車載甲鐡鍪號曰丨丨丨唱之㠯/羽舞之㠯干戈此迎冬之樂也)合凍涸凍(後漢書祭/祀志注十)¶
(月祀岱宗名曰丨/丨十二月丨丨)黄羊祀竈(後漢書隂識𫝊宣帝時隂/子方者至孝有仁恩臘日)¶
(晨炊而竈神形見子方再拜受慶家有丨丨因㠯祀之/自是已後暴至巨富至識三世而遂繁昌故後常㠯臘)¶
(日丨丨而/薦黄羊焉)臘㑹(後漢書鄭康成傳注康成年十一二隨/母還家正丨丨同列十數人皆美服盛)¶
(飾語言閑通康成獨漠然如不及母私/督數之乃曰此非我志不在所願也)閒月(後漢書劉/般傳今濵)¶
(江湖郡率少蠶桑民資漁採㠯助/口實且以冬春丨丨不妨農事)蘭射干芸荔之應(後/漢)¶
(書陳寵傳夫冬至之節陽氣始萌故十一月有丨丨丨/丨丨丨丨時令曰諸生蕩安形體天㠯為正周以為春)¶
(注易通卦騐曰十一月廣莫風至則蘭射干生月令仲/冬日短至隂陽爭諸生蕩芸始生荔挺出射音夜即今)¶
<pb:KR3k0058_WYG_027-5b>¶
(之烏扇也芸/香草荔馬薤)天以為正周以為春(見/上)水宿藏(後漢書崔/駰傳陰事)¶
(終而丨丨丨注立冬之/後水星伏藏不見也)黿鼉蟄(後漢書張衡傳寒/冰沍而丨丨丨)林衡¶
戒田(後漢書馬融傳至於陽月百草畢落/丨丨丨丨焚萊柞木注十月為陽)使還溫食(後/漢)¶
(書周舉傳遷并州刺史太原一郡舊俗㠯介子推焚骸/有龍忌之禁舉既到州乃作弔書㠯置子推之廟言盛)¶
(冬去火殘損民命非賢者之/意㠯宣示愚民丨丨丨丨)瘦羊博士(後漢書甄宇傳/注建武中每臘)¶
(詔書賜博士一羊羊有大小肥瘦時博士祭酒議欲殺/羊分肉又欲投鉤宇復恥之因先自取其最瘦者由是)¶
(不復有爭訟後召㑹問丨丨/丨丨所在京師因㠯號之)嵗之餘(魏志王朗傳董遇/歴注經傳頗傳於)¶
(世注從學者云苦渴無日遇言當以三餘或問三餘之/意遇言冬者丨丨丨夜者日之餘隂雨者時之餘也)¶
<pb:KR3k0058_WYG_027-6a>¶
北天氣至(晉書天文志冬至極低而天運近南故日/去人逺而斗去人近丨丨丨丨故冰寒也)亞¶
嵗(晉書禮志魏晉則冬至日受方國及百/寮稱賀因小會其儀丨於獻丨之旦)奉壽升朝(晉/書)¶
(樂志冬至初嵗小㑹歌庻允羣后/丨丨丨丨我有壽禮式晏百寮)耨鎛停置農收積場¶
(晉書樂志孟冬十月北風徘徊天氣肅清繁霜/霏霏丨丨丨丨丨丨丨丨逆旅整設以通賈商)懰慄(晉/書)¶
(左貴嬪傳風騷騷而四起兮霜皚皚而/依庭日掩曖而無光兮氣丨丨以冽清)冰解鯉躍(晉書/王祥)¶
(傳祥繼母嘗欲生魚時天寒冰凍祥解衣将/剖冰求之丨忽自丨雙丨丨出持之而歸)韭蓱韲(晉/書)¶
(石崇𫝊每冬得丨丨丨王愷宻貨崇帳下問/其所以答云韭蓱韲是擣韭根雜以麥苖耳)杪嵗(晉書/桓彝)¶
(傳論交霜雪於丨/丨晦風雨於將晨)元武黒殿(晉書張駿傳謙光殿北曰/丨丨丨丨冬三月居之)¶
<pb:KR3k0058_WYG_027-6b>¶
尋汾叩凌(晉書王延傳延繼母卜氏嘗盛冬思生魚敕/延求而不獲延丨丨丨丨而哭忽有一魚長)¶
(五尺踊出水上延取以進母卜氏食/之積日不盡於是心悟撫延如已生)節日取柴(晉書范/喬傳喬)¶
(邑人臘夕盗斫其樹人有告者喬陽不聞邑人媿而歸/之喬往喻曰卿丨丨丨丨欲與父母相歡娛耳何以愧)¶
(為/)舉觴賜子(晉書周顗母李氏傳李氏字絡秀嘗冬至/置酒丨丨丨三丨曰吾夲渡江託足無所)¶
(不謂爾等竝貴列/吾目前吾復何憂)冰壮(宋書禮志季冬之月丨丨之時/凌室長率山虞及輿𨽻取冰於)¶
(深山窮谷涸陰沍寒/之處以納於凌陰)河朔流澌(宋書樂志鄊土不同丨/丨隆寒丨丨浮漂舟船)¶
(行/難)霜鍾鳴(齊書樂志丨丨丨冥/陵起星回天月窮紀)使人不衣自暖(齊書謝/超宗傳)¶
(昇明二年詣東府門自通其日風寒慘厲/太祖謂四座曰此客至丨丨丨丨丨丨矣)把燭看事(梁/書)¶
<pb:KR3k0058_WYG_027-7a>¶
(武帝紀勤於政務孜孜無怠每至冬月四/更竟即敕丨丨丨丨執筆觸寒手為皴裂)元英告中(陳/書)¶
(後主紀丨丨丨/丨履長在御)籠爐(南史梁南平王偉傳立游客省/寒暑得宜冬有丨丨夏設飲扇)邪¶
呼逐除(南史曹景宗傳臘月於/宅中使人作丨丨丨丨)小歳賀(魏書高祖紀太/和十五年冬十)¶
(有一月丙戌/初罷丨丨丨)桂樹榮(周書王褒傳木皮/春厚丨丨冬丨)司智莅坎(隋書/音樂)¶
(志丨丨丨丨駕鐵衣元/祁寒坼地晷度廻天)瓶凍知寒(北史崔浩傳夫見丨/水丨丨天下之丨嘗)¶
(肉一臠識/鑊中之味)野罄人閑(北史王肅傳元冬/務隙丨丨丨丨)天地交際之始¶
(舊唐書禮儀志一陽交生為丨丨丨丨丨丨/故易曰復其見天地之心乎即冬至卦象也)日麗蒼璧¶
烟開紫營(舊唐書音樂志冬至祀圜丘/樂章丨丨丨丨丨丨丨丨)律周玉琯星廻¶
<pb:KR3k0058_WYG_027-7b>¶
金度(舊唐書音樂志丨丨丨丨丨/丨丨丨次極陽烏紀窮陰兔)勁序(舊唐書音樂志/緹籥丨丨元英)¶
(晚/候)姬蜡開儀豳歌入奏(舊唐書音樂志丨丨丨丨丨/丨丨丨蕙馥彫爼蘭芬玉酎)祭¶
司寒(唐書禮樂志/孟冬丨丨丨)獻口脂(唐書百官志中尚/署臘日丨丨丨)伏獵侍郎¶
(唐書嚴挺之傳李林甫與九齡同輔政户部侍郎蕭炅/林甫所引不知書嘗與挺之言稱烝嘗伏臘乃為伏獵)¶
(挺之白九齡省中而有丨丨/丨丨乎乃出炅岐州刺史)賜浴湯池(唐書李適傳天/子饗㑹遊豫惟)¶
(宰相及學士得從冬幸新豐歴白鹿/觀上驪山丨丨丨丨給香粉蘭澤)辟寒丸(宋史眞宗/紀祥符元)¶
(年冬十月甲寅次太平驛/賜從官丨丨丨花茸袍)香藥金花(宋史禮志元祐二/年十一月冬至詔)¶
(賜御筵於呂公著私第遣中使賜上尊/酒丨丨果實縷丨丨等以御飲器勸酒)葭飛璇籥(宋史/樂志)¶
<pb:KR3k0058_WYG_027-8a>¶
(丨丨丨丨孕初陽/雲絶清臺薦景祥)題桃符(宋史五行志每歳除日命翰/林為詞丨丨丨正旦置寝門)¶
(左/右)蹙凌水(宋史河渠志十一月十二月斷/冰雜流乘寒復結謂之丨丨丨)黑烏浴(夏小/正十)¶
(月丨丨丨傳烏浴也/者飛乍高乍下也)鳴弋(夏小正十有二月丨丨𫝊弋/也者禽也先言鳴而後言弋)¶
(者何也鳴而/後知其弋也)虞人入梁(夏小正丨丨丨/丨傳虞人官也)陽照三(周髀算/經冬至)¶
(晝極短日出辰而入申丨丨丨不覆九注/陽日也覆徧也照三者南三辰巳午未)日月權輿(逸/周)¶
(書惟一月既南至昏昴畢見日短極基踐長微陽動於/黄泉陰慘於萬物是月斗柄建子始昏北指陽氣虧草)¶
(木萌蕩日月俱起於牽牛之初右回而行月周天起一/次而與日合宿日行月一次周天歴舍於十有二辰終)¶
(則復始是謂/丨丨丨丨)鳱集江干(師曠禽經丨以水言自北而南/注鳱音雁隨陽鳥也冬適南方)¶
<pb:KR3k0058_WYG_027-8b>¶
(丨於丨丨之/上故字從干)凝水裂地(董仲舒春秋繁露陰陽之㑹冬/合北方而物動於下夏合南方)¶
(而物動於上上下之大動皆在日至之/後為寒則丨丨丨丨為熱則焦沙爛石)薺美(董仲舒春/秋繁露丨)¶
(以冬丨冬水氣也薺甘味也/乘於水氣而美者甘勝寒也)衛保散臘(桓寛鹽鐵論貧/者雞豕五芳丨)¶
(丨丨丨傾/葢社塲)主冬者昴(劉向說苑丨丨丨丨昏/而中可以斬伐田獵)常冰不溫¶
(焦氏易林固陰/沍寒丨丨丨丨)萬物空枯(焦氏易林丨丨/丨丨藏於北陸)大陰在庭(焦/氏)¶
(易林秋季冬孟寒露霜/降丨丨丨丨庻物不生)歳尾(焦氏易林丨丨/民安國樂無咎)率天下靜¶
(班固白虎通冬至所以休兵不舉事閉闗商旅不行何/此日陽氣微弱王者承天理物故丨丨丨丨不復行役)¶
萬物皆赤(班固白虎通十一月之時陽氣始養根株黄/泉之下丨丨丨丨赤者盛陽之氣也故周為)¶
<pb:KR3k0058_WYG_027-9a>¶
(天正色/尚赤也)詡張得芽(班固白虎通殷冔而祭謂之詡者十/二月之時施氣受化丨丨而後丨丨)¶
(故謂/之詡)薦黍糕(崔寔四民月令冬至之日丨丨丨先薦元/冥以及祖禰其進酒餚及謁賀君師耆老)¶
(如正/旦日)扇以翣火(王充論衡冬/時丨丨丨丨)凝冰坼土(王充論衡北方/至寒丨丨丨丨)¶
虎星(王充論衡參伐以冬出心尾以/夏見參伐則丨丨心尾則龍象)薦稻雁(蔡邕獨斷/冬丨丨丨)¶
麋鹿解角(蔡邕獨斷冬至陽氣始起丨丨丨丨故寝/兵鼓身欲寜志欲靜不聼事送迎五日)寝¶
兵鼔(見/上)君道長(蔡邕獨斷冬至陽/氣起丨丨丨故賀)買水(應劭風俗通山/居谷汲者膢臘)¶
(而丨丨楚俗常以/十二月祭飲食也)新故交接(應劭風俗通臘者獵也田/獵取獸以祭祀先祖也或)¶
(曰臘者接也丨丨丨/丨故大祭以報功也)同巷夜績(荀悅漢紀冬則民既入/婦人丨丨丨丨女功一)¶
<pb:KR3k0058_WYG_027-9b>¶
(月得四十五功必相從者所以/省費燭火同巧拙而合習俗也)月得四十五功(見/上)守嵗¶
(周處風土記蜀之風俗晚嵗相與餽問謂之餽嵗/酒食相邀為别嵗至除夕逹旦不眠謂之丨丨)綈几¶
玉硯(葛洪西京雜記漢制天子玉几冬則加綈錦其上/謂之丨丨以象牙為火籠籠上皆散華文後宫則)¶
(五色綾文以酒為書滴取其不冰以丨為丨亦取其不/冰公侯皆以竹木為几冬則以細罽為槖以憑之不得)¶
(加綈/錦)素蓮茂(王嘉拾遺記周穆王東廵大騎之谷西王/母來共玉帳髙㑹進崑流丨丨素蓮者一)¶
(房百子凌/冬而丨)黍臛(宗懍荆楚歳時記十月朔日丨丨俗謂/之秦歳首注今北人此日設麻羮豆飯)¶
(當為其始熟嘗新耳禰衡别傳云十/月朝黄祖在艨艟上㑹設黍臛是也)臘鼓鳴(宗懔荆楚/嵗時記十)¶
(二月八日為臘日諺語丨丨丨春草生/村人竝擊細腰鼓作金剛力士以逐疫)藏彄(宗懔荆楚/嵗時記嵗)¶
<pb:KR3k0058_WYG_027-10a>¶
(前為丨丨之戲注按周處風土記曰醇以告蜡竭恭敬/於明祀乃有藏彄臘日之後叟嫗各隨其儕為藏彄分)¶
(二曹以/校勝負)迎新年(宗懍荆楚嵗時記嵗暮家家具肴䔩/詣宿歳之位以丨丨丨相聚酣飲)祝¶
嵗(劉峻世說注秦漢以/來臘之明日為丨丨)橘蒜韲(賈思勰齊民要/術冬日丨丨丨)楊桃熟¶
(賈思勰齊民要術丨丨似橄欖其味甜/五月十月丨諺曰楊桃無蹙一嵗三熟)采旁勃(賈思勰/齊民要)¶
(術神仙服食經曰七禽方十一月丨丨/丨旁勃白蒿也白兔公食之壽八百年)炙&KR1869;(賈思勰齊/民要術及)¶
(臘日祀丨丨注&KR1869;一作/&KR1206;燒飲治刺入肉中)持椒内井(賈思勰齊民要術臘/夜令丨丨卧房床旁)¶
(無與人言丨/丨中除病)嚴辰肅月(酈道元水經注丹水東南歴西/巖下巖下有大泉涌發淵深不)¶
(測蘋藻冬芹竟川含綠/雖丨丨丨丨燕麥暄萋)嘉魚入穴(酈道元水經注丙穴/中丨丨常以春末遊)¶
<pb:KR3k0058_WYG_027-10b>¶
(渚冬初/丨丨)霜旦(酈道元水經注每至/晴初丨丨林寒澗肅)北風驅雁(楊衒之洛/陽伽藍記)¶
(丨丨丨丨/飛雪千里)嚴雲起山(韓鄂嵗華紀麗注鮑照冬日詩/云丨丨丨亂丨白日欲還次)乾¶
風更肅(韓鄂嵗華紀麗羽律纔移/丨丨丨丨注十月乾風至)菊謝籬金冰生池玉¶
(韓鄂嵗華紀麗丨/丨丨丨丨丨丨丨)履長之賀(韓鄂嵗華紀麗注冬至律/中黄鐘其管最長故有丨)¶
(丨丨/丨)菁茅集圭黻連(韓鄂嵗華紀麗注牛𢎞冬至乾元/殿受賀詩作貢丨丨丨來朝丨丨)¶
(丨/)持丹筆(韓鄂嵗華紀麗注後漢盛吉為廷尉每冬至/夜定罪决斷妻執燭吉丨丨丨夫妻相向垂)¶
(泣决/事)進履韈(叚成式酉陽雜俎北朝婦人/常以冬至日丨丨丨及鞾)山茶開(叚成/式酉)¶
(陽雜俎丨丨花葉似茶樹高者丈/餘花大盈寸色如緋十二月丨)河冰一合便勝車馬¶
<pb:KR3k0058_WYG_027-11a>¶
　(叚成式酉陽雜俎崔劼問明少遐曰今嵗竒寒江淮之/間不乃冰凍少遐曰在此雖有薄冰亦不廢行不似丨)¶
　(丨丨丨丨/丨丨丨)鷓鴣十二起(叚成式酉陽雜俎丨丨飛數逐/月如十二月丨丨丨最難採南)¶
　(人設網/取之)水底蘋(叚成式酉陽雜俎太原晉/祠冬有丨丨丨食之甚美)楷木布陰(叚/成)¶
　(式酉陽雜俎蜀丨丨蜀中有木類柞衆木榮/時枯枿隆冬方萌芽丨丨蜀人呼為楷木)暖香(馮贄/雲仙)¶
　(雜記寳雲溪有僧舍盛冬若客至/則撚薪火丨丨一炷滿室如春)水盆燈(馮贄雲仙雜/記洛陽人家)¶
　(除夜銅刀刻門埋/小兒硯㸃丨丨丨)祭詩(馮贄雲仙雜記丨丨賈島常以/嵗除取一年所得詩祭以酒脯)¶
　(曰勞吾精神/以是補之)碬磨齋(馮贄雲仙雜記都下寺院每/嵗除用碬磨是日作丨丨丨)商陸¶
　火(馮贄雲仙雜記裴度除夜迨曉/不寐爐中丨丨丨凡數添也)脂花餤(馮贄雲仙雜/記洛陽人家)¶
<pb:KR3k0058_WYG_027-11b>¶
　(臘日造/丨丨丨)天垂餘慶地接長春(黄休復茆亭客話先是蜀/至每嵗除日諸宫門各給)¶
　(桃符一對俾題元亨利貞四字時偽太子善書札選本/宫䇿勲府桃符親自題曰丨丨丨丨丨丨丨丨八字以)¶
　(為詞翰/之美也)晚絮(宋祁筆記攝生不可不/知冬許丨丨春許徐褫)上距下嘴(陸游老/學庵筆)¶
　(記淮南諺曰雞寒上樹鴨寒下水騐之皆不然有一媼/曰雞寒丨丨鴨寒丨丨耳上距謂縮一足下嘴謂藏其)¶
　(咮于/翼間)冬除(陸游老學庵筆記陳師錫家享儀謂冬至前/一日為冬住與嵗除夜為對葢閩音也予讀)¶
　(太平廣記有盧頊傳云是夕冬至除夜乃知唐人冬至/前一日亦謂之除夜詩唐風日月其除除音直慮反則)¶
　(所謂冬住者丨丨也葢/傳其語而失其字耳)¶
御定子史精華卷二十七¶
