# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:29.010704
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR3k0058_WYG_132-1a>¶
　欽定四庫全書¶
御定子史精華卷一百三十二¶
　　言語部八¶
　　　詼諧下¶
　五行之氣偏有所不入六合之間亦何事不有(魏書宗/室萇傳)¶
　(萇性則毅雖有吉慶事未嘗開口而笑髙祖遷都萇以/代尹留鎮除懷朔鎮都大將因别賜萇酒雖拜飲而顔)¶
　(色不泰髙祖曰聞公一生不笑今方隔山當為朕笑竟/不能得髙祖曰丨丨丨丨丨丨丨丨丨丨丨丨丨丨丨)¶
　(丨丨丨左右見者/無不扼腕大笑)餓虎將軍飢鷹侍中(魏書宗室暉傳/再遷侍中領右)¶
<pb:KR3k0058_WYG_132-1b>¶
　(衛將軍雖無補益深被親寵凡在禁中要密之事暉别/奉㫖藏之於櫃唯暉入乃開其餘侍中黄門莫有知者)¶
　(侍中盧昶亦䝉恩眄故時人號曰丨丨丨丨丨丨丨丨/遷吏部尚書納貨用官皆有定價大郡二千匹次郡一)¶
　(千匹下郡五百匹其餘受/職各有差天下號曰市曹)市曹(見/上)去食就信實有所闕¶
　(魏書宗室欽傳欽曽託青州人髙僧壽為子求師師至/未幾逃去欽以讓僧壽僧壽性滑稽反謂欽曰凡人絶)¶
　(粒七日乃死始經五朝便爾逃遁丨丨丨/丨丨丨丨丨欽乃大慚於是侍客稍厚)驢號(魏書宗/室&KR0929;傳)¶
　(&KR0929;弟坦慠佷兇麤從叔安豐王延明貴之曰汝兇悖性/與身而長昔有宋東海王禕志性凡劣時人號曰驢王)¶
　(我熟觀汝所作/亦恐不免丨丨)千奴一膽(魏書崔元伯傳幷州胡數萬/家南掠河内遣將軍公孫表)¶
　(等率師討之敗績太宗問羣臣曰胡冦縱暴人衆不少/表等已不能制若不早誅則良民大受其禍今既盛秋)¶
<pb:KR3k0058_WYG_132-2a>¶
(不可為此小盜而復興衆以廢民業將若之何元伯對/曰表等諸軍不為不足但失於處分故使小盜假息耳)¶
(胡衆雖盛而無猛健主將所謂丨丨共丨丨也宜得大/將軍為胡所服信者將數百騎就攝表軍以討之賊聞)¶
(之必望風震怖壽光侯建前在幷州號為威/猛胡醜畏服諸將莫及太宗從之遂平胡冦)脱體上袴¶
褶衣㡌君欲作何計(魏書胡叟傳於允館見中書侍郎/趙郡李璨璨被服華靡叟貧老衣)¶
(褐璨頗忽之叟謂之曰老子今若相許丨丨丨丨丨/丨丨丨丨丨丨丨也譏其惟假盛服璨惕然失色)桃¶
弓僕射黄㼐少師(魏書郭祚傳祚曽從世宗幸東宫肅/宗幼弱祚懷一黄㼐出奉肅宗時應)¶
(詔左右趙桃弓與御史中尉王顯迭相脣齒深為世宗/所信祚私事之時人謗祚者號為丨丨丨丨丨丨丨丨)¶
眼如車輪(魏書楊大眼傳王肅弟子秉之初歸國也謂/大眼曰在南聞君之名以為丨丨丨丨及見)¶
<pb:KR3k0058_WYG_132-2b>¶
(乃不異人大眼曰旗鼔相望瞋目奮/發足使君目不能視何必大如車輪)黑宇(魏書宇文忠/之傳忠之獵)¶
(涉文史頗有筆札釋褐太學博士天平初除中書侍郎/裴伯茂與之同省常侮忽之以忠之色黑呼為丨丨)¶
牛象鬬於江南(魏書邢昕傳孝昌之後天下多務世人/競以吏工取逹文學大衰司州中從事)¶
(宋遊道以公斷見知時與昕嘲謔昕謂之曰世事同知/文學外遊道有慙色興和中以本官副李象使於蕭衍)¶
(昕好忤物人謂之牛是行也/談者謂之丨丨丨丨丨丨)世事同知文學外(見/上)大夏¶
初成鷰雀相賀(北齊書盧文偉傳詢祖初襲爵封大夏/男有宿徳朝士謂之曰丨丨丨丨應聲)¶
(答曰且得丨丨丨/丨按詢祖文偉子)見丈人蒼蒼在鬢差以自安(北齊書/盧文偉)¶
(傳子詢祖邢邵曽戲曰卿少年才學富盛戴角者無上/齒恐卿不壽對曰詢祖初聞此言實懷恐懼丨丨丨丨)¶
<pb:KR3k0058_WYG_132-3a>¶
(丨丨丨丨丨丨丨/邵甚重其敏贍)棘刺應自足何假外求(北齊書孫搴/傳嘗服棘刺)¶
(丸李諧等調之曰卿丨丨丨/丨丨丨丨丨丨坐者皆笑)共車千秋分一字(北齊書/李繪傳)¶
(與梁人汎言氏族袁狎曰未若我本出自黄帝姓在十/四之限繪曰兄所出雖逺當丨丨丨丨丨丨丨耳一坐)¶
(大/笑)卿軰亦是留連之一物(北齊書王晞傳嘗詣晉祠賦/詩曰日落應歸去魚鳥見留)¶
(連忽有相王使召晞不時至明日丞相西閤祭酒盧思/道謂晞曰昨被召已朱顔得無以魚鳥致怪晞緩笑曰)¶
(昨晚陶然頗以酒漿被責丨丨丨/丨丨丨丨丨丨豈直在魚鳥而已)在三之義頓居其兩¶
(北齊書徐之才傳之才聰辯强識有兼人之敏尤好劇/談謔語公私言聚多相嘲戲鄭道育常戲之才為師公)¶
(之才曰既為汝師又為汝/公丨丨丨丨丨丨丨丨)加頸足而為馬施角尾而為¶
<pb:KR3k0058_WYG_132-3b>¶
羊(北齊書徐之才傳嘲王昕姓云有言則□近犬便狂/丨丨丨丨丨丨丨丨丨丨丨丨盧元明因戲之才云)¶
(卿姓是未入人名是字之誤即答云卿姓在/亡為虐在邱為虚生男則為虜飬馬則為驢)生男則為¶
虜飬馬則為驢(見/上)用人似貧士市瓜(北齊書楊愔傳典/選二十餘年奬擢)¶
(人倫以為己任然取士多以言貌時致謗言以為愔丨/丨丨丨丨丨丨取其大者愔聞不屑焉其聰記强識半)¶
(面不忘毎有所召問或單稱姓或單稱名無有誤者後/有選人魯漫漢自言猥賤獨不見識愔曰卿前在元子)¶
(思坊騎秃尾草驢經見我不下以方麴鄣面我何不識/卿漫漢驚服又調之曰名以定體漫漢果自不虛又令)¶
(吏人唱名誤以盧士深為士琛士/深自言愔曰盧郎玉潤所以從玉)漫漢果自不虛(見/上)盧¶
郎玉潤所以從玉(見/上)驚蛺蝶(北齊書魏收傳收昔在洛/京輕薄尤甚人號云魏收)¶
<pb:KR3k0058_WYG_132-4a>¶
(丨丨丨文襄曽遊東山令給事黄門侍郎顥等宴文襄/曰魏收恃才使氣卿須出其短往復數番收忽大唱曰)¶
(楊遵彦理屈已倒愔從容曰我綽有餘暇山立不動若/遇當塗恐翩翩遂逝當塗者魏翩翩者蛺蝶也文襄先)¶
(知之大/笑稱善)愚魏衰收顔巖腥瘦(北齊書魏收傳收外兄博/陵崔巖嘗以䨇聲嘲收曰)¶
(丨丨丨丨收答曰丨丨丨丨是誰所生羊頤狗頰/頭圓鼻平飯房笭籠著孔嘲玎其辯㨗不拘若是)白擲¶
劇飲甚得師風(北齊書元文遙傳子行恭少頗驕恣文/遙令與范陽盧思道交遊文遙嘗謂思)¶
(道云小兒比日微有所知是大弟之力然丨丨丨丨丨/丨丨丨思道答云六郎辭情俊邁自是克荷堂構而白)¶
(擲劇飲亦/天性所得)老馬十歲猶號騮駒一妻耳順尚稱娘子(北/齊)¶
(書祖珽傳所乘老馬常稱騮駒又與寡婦王氏姦通每/人前相聞往復裴讓之與珽卑狎於衆中嘲珽曰卿那)¶
<pb:KR3k0058_WYG_132-4b>¶
(得如此詭異丨丨丨丨丨丨丨丨丨/丨丨丨丨丨丨丨于時喧然傳之)應急像(北齊書封/述傳前妻)¶
(河内司馬氏一息為娶隴西李士元女大輸財聘及將/成禮猶競懸違述忽取供飬像對士元打像作誓士元)¶
(笑曰封公何處常得/丨丨丨須誓便用)學步邯鄲(周書趙文深傳太祖以/𨽻書紕繆命文深與黎)¶
(季明沈遐等依説文及字林刋定六體成一萬餘言行/於世及平江陵之後王褒入關貴遊等翕然竝學褒書)¶
(文深之書遂被遐棄文深慙恨形於言色後知好尚難/反亦攻習褒書然竟無所成轉被譏議謂之丨丨丨丨)¶
(焉至於碑牓餘人猶莫之逮王褒/亦毎推先之宫殿樓閤皆其迹也)何為謗經(周書蕭詧/傳宗如周)¶
(南陽人有才學容止詳雅以府僚隨詧歴黄門散騎列/卿後至度支尚書如周面狹長以法華經云聞經隨喜)¶
(面不狹長嘗戲之曰卿丨丨丨丨如周踧踖自陳不謗/詧又謂之如初如周懼出告蔡大寳大寳知其㫖笑謂)¶
<pb:KR3k0058_WYG_132-5a>¶
(之曰君當不謗餘經政應/不信法華耳如周乃悟)蘇䕫無父(隋書蘇䕫傳起家/太子通事舍人楊)¶
(素甚竒之素每戲威曰楊素/無兒丨丨丨丨按威䕫父)二栁俱摧孤楊獨聳(隋書/栁機)¶
(傳初機在周與族人文成公昻俱歴顯要及此機昻並/為外職楊素時為納言方用事因上賜宴素戲機曰丨)¶
(丨丨丨丨丨丨丨坐/皆歡笑機竟無言)柳條通體弱獨搖不須風(隋書栁/昻傳子)¶
(調起家秘書郎尋轉侍御史左僕射楊素嘗於/朝堂見調因獨言曰丨丨丨丨丨丨丨丨丨丨)惟堪啗¶
飯(隋書賀若弼傳上謂之曰我以髙熲楊素為/宰相汝毎倡言云此二人者丨丨丨丨耳)日之夕¶
矣(隋書陸爽傳同郡侯白字君素好學有㨗才性滑稽/尤辯俊舉秀才為儒林郎通侻不持威儀好為誹諧)¶
(雜説人多愛狎之所在之處觀者如市楊素甚狎之素/嘗與牛𢎞退朝白謂素曰丨丨丨丨素大笑曰以我為)¶
<pb:KR3k0058_WYG_132-5b>¶
(牛羊下/來邪)麥豆不殊(隋書麥鐵杖傳考功郎竇威嘲之曰/麥是何姓鐵杖應口對曰丨丨丨丨)¶
(那忽相怪威赧然無以/應之時人以為敏慧)如上馬入陣不在人後(隋書周/羅㬋傳)¶
(除太子左衛率信任逾重時參宴席陳主曰周左率武/將詩毎前成文士何為後也都官尚書孔範對曰周羅)¶
(㬋執筆製詩丨丨丨丨丨/丨丨丨丨自是益見親)戴㡌餳(隋書梁彦光傳轉相/州刺史彦光前在岐)¶
(州其俗頗質以靜鎮之合境大化奏課連最為天下第/一及居相如部岐州法鄴都雜俗人多變詐為之作歌)¶
(稱其不能理化上聞而譴之竟坐免歲餘拜趙州刺史/彦光言於上曰臣前待罪相州百姓呼為丨丨丨臣自)¶
(分廢黜無復衣冠之望不謂天恩復垂收採請復為相/州改弦易調庶有以變其風俗上答隆恩上從之復為)¶
(相州/刺史)似鴨(隋書元善傳善以髙熲有宰相之具嘗言於/上曰楊素麤疎蘇威怯愞元胄元旻正丨丨)¶
<pb:KR3k0058_WYG_132-6a>¶
(耳可以付社稷/者唯獨髙熲)荷葉河水眷顧新故(隋書何妥傳少機/警八歲遊國子學)¶
(助教顧良戯之曰汝既姓何是丨丨之荷為是丨丨之/河應聲答曰先生姓顧是丨丨之顧是丨丨之故衆咸)¶
(異/之)兄弟軰何為竊入王家(北史魏臨淮王譚傳孚性機/辯好酒貌短而秃周文帝偏)¶
(所眷顧嘗於室内置酒十𤬪𤬪餘一斛上皆加帽欲戲/孚孚適入室見即驚喜曰吾丨丨丨甚無禮丨丨丨丨)¶
(丨丨匡坐相對宜早還宅也因持酒/歸周文撫手大笑按孚臨淮王孫)何勞旦旦(北史孫/搴傳搴)¶
(少時與溫子昇齊名嘗謂子昇卿文何如我子昇謙曰/不如卿搴要其為誓子昇笑曰但知劣於卿便是丨丨)¶
(丨丨搴悵然曰卿/不為誓事可知矣)大鵬始欲舉鷰雀何啾唧(北史王皓/傳嘗從文)¶
(宣北征乘赤馬旦䝉霜氣遂不復識自言失馬虞候為/求覔不得須臾日出馬體霜盡繫在幕前方云我馬尚)¶
<pb:KR3k0058_WYG_132-6b>¶
(在為司徒掾在府聽午鼓蹀&KR0604;待去羣寮嘲之曰王七/思歸何太疾季髙曰丨丨丨丨丨丨丨丨丨丨嘲者曰)¶
(誰家屋當頭鋪首浪遊逸/於是喧笑季髙不復得言)似疥駱駞(北史劉晝傳舉秀/才䇿不第乃恨不)¶
(學屬文方復緝綴辭藻言甚古拙制一首賦以六合為/名自謂絶倫乃歎儒者勞而寡功曽以賦呈魏收而不)¶
(拜收忿之謂曰賦名六合已是太愚文又愚於六合君/四體又甚於文晝不忿又以示邢子才子才曰君此賦)¶
(正丨丨丨丨/伏而無娬媚)四大(北史熊安生傳道暉好著髙翅㡌大/屐州將初臨輙服以謁見仰頭舉肘)¶
(拜於屐上自言學士比三公後齊任城王湝鞭之道暉/徐呼安偉安偉出謂人曰我受鞭不漢體復躡屐而去)¶
(冀州人為之語曰顯公鍾宋公鼔宗道暉屐李洛姬肚/謂之丨丨顯公沙門也宋公安徳太守也洛姬婦人也)¶
昔聞媫妤辭輦今見常侍登牀(舊唐書劉洎傳太宗工/王羲之書尤善飛白嘗)¶
<pb:KR3k0058_WYG_132-7a>¶
(宴三品已上於元武門帝操筆作飛白字賜羣臣或乘/酒爭取於帝手洎登御座引手得之皆奏曰洎登御牀)¶
(罪當死請付法帝笑而言曰丨/丨丨丨丨丨丨丨丨丨丨丨)左相宣威沙漠右相馳¶
譽丹青(舊唐書閻立本傳及為右相與左相姜恪對掌/樞密恪既歴任將軍立功塞外立本惟善於圖)¶
(畫非宰輔之器故時人以千字文為/語曰丨丨丨丨丨丨丨丨丨丨丨丨)石豈能反(舊唐書/李昭徳)¶
(傳時朝廷諛佞者多獲進用故幸恩者事無大小但近/謟諛皆獲進見有人於洛水中獲白石數㸃赤詣闕輙)¶
(進諸宰相詰之對云此石赤心所以來進昭徳叱之/曰此石赤心洛水中餘丨丨丨盡丨耶左右皆笑)蘇¶
摸稜(舊唐書蘇味道傳味道善敷奏多識臺閣故事然/而前後居相位數載竟不能有所發明但脂韋其)¶
(間茍度取容而已嘗謂人曰處事不欲決斷明白若有/錯悞必貽咎譴但摸稜以持兩端可矣時人由是號為)¶
<pb:KR3k0058_WYG_132-7b>¶
(丨丨/丨)隨駕隱士(舊唐書盧藏用傳初隱居之時有貞儉/之操往來於少室終南二山時人稱為)¶
(丨丨丨丨及登朝赼趄詭佞專事/權貴奢靡淫縱以此獲譏於世)婦翁與女壻非天子¶
賜學士(舊唐書張垍傳嘗賜珍玩不可勝數時兄均亦/供奉翰林院常以所賜示均均戲謂垍曰此丨)¶
(丨丨丨丨丨丨/丨丨丨丨也)伴食宰相(舊唐書盧懷慎傳懷慎與紫/微令姚崇對掌樞密懷慎自)¶
(以為吏道不及崇每事皆推/讓之時人謂之丨丨丨丨)臘月瑞雷(舊唐書王求禮/傳時三月雪鳯)¶
(閣侍郎蘇味道等以為瑞草表將賀求禮止之曰宰相/調爕隂陽而致雪降暮春災也安得為瑞如三月雪為)¶
(瑞雪則丨丨雷亦丨丨/也舉朝嗤笑以為口實)火廹酇侯(舊唐書姚令言傳朱/泚既僭號令言與源)¶
(休爭功令言自比蕭何源休曰帷幄之謀成秦之業無/出予之右者吾比蕭何無讓子當曹參可矣時朝士在)¶
<pb:KR3k0058_WYG_132-8a>¶
(賊廷者聞之皆笑謂/源休為丨丨丨丨)囁嚅翁(舊唐書竇鞏傳性溫雅多/不能持論士友言議之際)¶
(吻動而不發白居/易等目為丨丨丨)霖何甚(舊唐書豆盧瑑傳與吏部侍/郎崔沆同日拜平章事宣制)¶
(日大風雷雨拔樹左丞韋蟾與瑑善往賀之言及雷雨/之異蟾曰此應相公為霖作解之祥也瑑笑答曰丨丨)¶
(丨/耶)歇後鄭五作宰相時事可知(舊唐書鄭綮傳綮善為/詩多侮劇刺時故落格)¶
(調時號鄭五歇後體光化初昭宗還宫庶政未愜綮毎/形於詩什而嘲之中人或誦其語於上前昭宗見其激)¶
(訐謂有蘊蓄就常奏班簿側注云鄭綮可禮部侍郎平/章事中書胥吏詣其家參謁綮笑而問之曰諸君大悞)¶
(俾天下人並不識字宰相不及鄭五也胥吏曰出自聖/㫖特恩來日制下抗其手曰萬一如此笑殺他人明日)¶
(果制下親賔來賀搔首言曰丨/丨丨丨丨丨丨丨丨丨丨矣)傅孝忠兩眼看天姜師¶
<pb:KR3k0058_WYG_132-8b>¶
度一心穿地(舊唐書姜師度傳師度既好溝洫所在必/發衆穿鑿雖時有不利而成功亦多先是)¶
(太史令傅孝忠善占星緯時人為之語曰丨丨/丨丨丨丨丨丨丨丨丨丨丨丨傳之以為口實)昔聞蒼¶
鷹獄吏今見白兔御史(舊唐書王𢎞義傳𢎞義常於鄉/里傍舍求𤓰主恡之𢎞義乃狀)¶
(言𤓰園中有白兔縣官命人捕逐斯須園苗盡矣/内史李昭徳曰丨丨丨丨丨丨丨丨丨丨丨丨)四其¶
御史(舊唐書郭霸傳天授二年自宋州寧陵丞應革命/舉拜左臺監察御史如意元年除左臺殿中侍御)¶
(史長壽二年右臺侍御史初舉集召見於則天前自陳/忠鯁云往年征徐敬業臣願抽其筋食其肉飲其血絶)¶
(其髓則天悦故拜焉/時人號為丨丨丨丨)油衣以瓦為之必不漏(舊唐書谷/那律傳貞)¶
(觀中從太宗出獵在塗遇雨因問丨丨若為得不漏那/律曰能丨丨丨丨丨丨丨矣意欲太宗不為畋獵太宗)¶
<pb:KR3k0058_WYG_132-9a>¶
(悦/)曲如鉤例封侯(唐書崔善傳擢累尚書左丞用清察/稱諸曹史惡之以其短而傴嘲曰丨)¶
(丨丨丨/丨丨)胡頭應祝(唐書楊元琰傳敬暉等為武三思所/搆元琰知禍未已乃詭計請祝髮事)¶
(浮屠悉還官封中宗不許暉聞尚/戲曰丨丨丨丨以多鬛似胡云)終南㨗徑(唐書盧藏/用傳司馬)¶
(承禎嘗召至闕下將還山藏用指丨丨曰此中大有/嘉處承禎徐曰以僕視之仕宦之丨丨耳藏用慙)非¶
其家奴何郎之云(唐書宋璟傳是時朝廷以易之等内/寵不名其官呼易之五郎昌宗六郎)¶
(鄭善果謂璟曰公奈何謂五郎為卿璟曰/以官正當為卿君丨丨丨丨丨丨丨丨)適從何處來¶
(唐書武儒衡傳遷中書舍人時元稹倚宦官知制誥儒/衡鄙厭之㑹食𤓰蠅集其上儒衡揮以扇曰丨丨丨丨)¶
(丨遽集於此一坐皆失色然/以疾惡大分明終不至大任)爾非羸角者奚用觸吾藩¶
<pb:KR3k0058_WYG_132-9b>¶
(唐書楊收傳母長孫親授經十三通大義善屬文所賦/輙就呉人號神童里人多造門觀賦詩至壓敗其藩收)¶
(嘲之曰丨丨丨丨丨丨/丨丨丨丨切當率類此)棄蘇合之丸取蜣螂之轉(五代/史唐)¶
(臣傳韋説豆盧革罷相任圜與安重誨鄭珏孔循議擇/當為相者圜意屬李琪而珏循雅不欲琪為相謂太常)¶
(卿崔協可圜謂重誨曰李琪才藝可兼時軰百人而讒/夫巧沮忌害其能若舍琪而相協如丨丨丨丨丨而丨)¶
(丨丨丨丨也/重誨笑而止)幷禁月明(五代史雜傳李茂貞居岐以寛/仁愛物民頗安之嘗以地狹賦)¶
(薄下令㩁油因禁城門無内松薪以其可為炬也/有優者誚之曰臣請丨丨丨丨茂貞笑而不怒)三不¶
開(五代史雜傳馬𦙍孫臨事多不能决當時號為丨丨/丨謂其不開口以論議不開印以行事不開門以延)¶
(士大/夫也)佛佞公耶公佞佛耶(五代史雜傳馬𦙍孫既學韓/愈為文故多斥浮屠氏之説)¶
<pb:KR3k0058_WYG_132-10a>¶
(及罷歸乃反學佛撰法喜集佛國記行於世時人誚之/曰佞清泰不徹乃來佞佛清泰廢帝年號也人有戲𦙍)¶
(孫曰公素慕韓愈為人而常誦傅奕之論今反佞佛是/丨丨丨丨丨丨丨丨𦙍孫答曰豈知非佛佞我也時人)¶
(傳以/為笑)生不能言死而後語(五代史雜傳馬𦙍孫卒後其/家婢有為𦙍孫語者初崔協)¶
(為明宗相在位無所發明既死而有降語其家/𦙍孫又然時人嘲之曰丨丨丨丨丨丨丨丨云)遺下兔¶
園册(五代史雜傳宰相馮道世本田家狀貌質野朝士/多笑其陋道旦入朝兵部侍郎任贊與劉岳在其)¶
(後道行數反顧贊問岳道反顧何為岳曰丨丨丨丨丨/爾兔園册者鄉校俚儒教田夫牧子之所誦也故岳舉)¶
(以誚道道聞之大/怒徙岳秘書監)世修降表李家(五代史後蜀世家孟/昶命李昊草表以降)¶
(初昊事王衍為翰林學士衍之亡也昊為草降表/至是又草焉蜀人夜表其門曰丨丨丨丨丨丨)世豈¶
<pb:KR3k0058_WYG_132-10b>¶
乏賢(五代史楚世家馬希聲嘗聞梁太祖好食雞慕之/乃日烹五十雞以供膳葬殷上潢希聲不入泣頓)¶
(食雞肉數器而起其禮部侍郎潘起譏之/曰昔阮藉居䘮而食蒸豚丨丨丨丨邪)王當代(宋史/王景)¶
(傳子廷睿性驕傲好夸誕毎言我當代/王景之子聞者咸笑之因目為丨丨丨)瞎牓(宋史陳思/讓傳若拙)¶
(多誕妄寡學術當時以第二人及第者為牓眼/若拙素無文故目為丨丨云按若拙思讓孫)牛及鐵¶
冠安在(宋史雷徳驤傳曽孫簡夫始起隱者出入乘牛/冠鐵冠自號山長關中用兵以口舌捭闔公卿)¶
(既仕自奉稍驕侈騶御服飾頓忘其/舊里閭指笑之曰丨丨丨丨丨丨)無口匏(宋史李沆/傳沆為相)¶
(接賔客常寡言馬亮與沆同年生又與其/弟維善語維曰外議以大兄為丨丨丨)以手搏得狀¶
元(宋史王嗣宗傳种放得告歸山嗣宗逆於傳舍禮之/甚厚放既醉稍倨嗣宗怒以語譏放放曰君丨丨丨)¶
<pb:KR3k0058_WYG_132-11a>¶
(丨丨丨耳何足道也初嗣宗就試講/武殿搏趙昌言㡌擢首科故放及之)三㫖相公(宋史王/珪傳珪)¶
(自執政至宰相凡十六年無所建明率道諛將順當時/目為丨丨丨丨以其上殿進呈云取聖㫖上可否訖云)¶
(領聖㫖退諭禀事/者云已得聖㫖也)熱熟顔囘(宋史陳繹傳繹為政務摧/豪黨而行與貌違暮年繆)¶
(為敦朴之狀好事/者日為丨丨丨丨)佞史謗書(宋史陸佃傳遷吏部侍郎/以修撰神宗實錄徙禮部)¶
(數與史官范祖禹黄庭堅爭辨大要多是安石為之晦/隱庭堅曰如公言蓋丨丨也佃曰盡用君意豈非丨丨)¶
(乎/)滿朝歡(宋史章鑑傳鑑在朝日號寛厚然與/人多許可士大夫目為丨丨丨云)近貴為¶
聵攀龍作聾(宋史聶崇義傳河南洛陽人郭忠恕嘗以/其姓嘲之曰丨丨全丨丨丨丨即丨丨雖)¶
(然三个耳其奈不成聰崇義對曰僕不能為詩聊以一/聯奉答即云勿笑有三耳全勝畜二心葢因其名以嘲)¶
<pb:KR3k0058_WYG_132-11b>¶
(之忠恕大慚人許其機㨗/而不失正真儒者之戲云)有三耳畜二心(見/上)執梃為降¶
王長(宋史南漢世家太宗將討晉陽召近臣宴鋹預之/自言朝廷威靈及逺四方僭竊之主今日盡在坐)¶
(中旦夕平太原劉繼元又至臣率先來朝願得丨丨丨/諸國丨丨丨太宗大笑賞賚甚厚其詼諧皆此類也)¶
司空滿川太保徧地(宋史湖南周氏世家周行逢多署/溪洞蠻酋為司空太保一日謂仲)¶
(雅曰吾奄有湖湘兵彊俗阜四隣其懼我乎仲雅曰/公部内丨丨丨丨丨丨丨丨孰敢不懼行逢不悦)䨇¶
陸休癡(遼史伶官傳上嘗與太弟重元狎眤宴酣許以/千秋萬歲後傳位重元喜甚驕縱不法又因䨇)¶
(陸賭以居民城邑帝屢不競前後已償數城一日復博/羅衣輕指其局曰丨丨丨丨和你都輸去也帝始悟不)¶
(復/戲)空車走峻坂著靴行曠野射鴇(遼史逆臣傳㑹同五/年詔求直言時海思)¶
<pb:KR3k0058_WYG_132-12a>¶
(年十八衣羊裘乘牛詣闕有司問曰汝何故來對曰應/詔言事茍不以貧稚見遺亦可備直言之選有司以聞)¶
(㑹帝將出獵使謂曰俟吾還則見之海思曰臣以陛下/急於求賢是以來耳今反緩於獵請從此歸帝聞即召)¶
(見賜坐問以治道命明王安端與耶律頗徳試之數日/安端等奏曰海思之材臣等所不及帝召海思問曰與)¶
(汝言者何如人也對曰安端言無收檢若丨/丨丨丨丨頗徳如丨丨丨丨丨丨丨帝大笑)鳯凰其飛¶
有四所應亦異(金史元妃李氏傳一日章宗宴宫中優/人瑇瑁頭者戲於前或問上國有何符)¶
(瑞優曰汝不聞丨丨見乎其人曰知之而未聞其詳優/曰丨丨丨丨丨丨丨丨若嚮上飛則風雨順時嚮下飛)¶
(則五穀豐登嚮外飛則四國來朝/嚮裏飛則加官進祿上笑而罷)朱雲攀檻秉文攀人¶
(金史趙秉文傳明昌六年入為應奉翰林文字同知制/誥上書論宰相胥持國當罷宗室守貞可大用章宗召)¶
<pb:KR3k0058_WYG_132-12b>¶
(問言頗差異於是命知大興府事内族膏等鞫之秉文/初不肯言詰其僕歴數交游者秉文乃曰初欲上言嘗)¶
(與修撰王庭筠御史周昻省令史潘豹鄭贊道髙坦等/私議庭筠等皆下獄決罰有差當時為之語曰古有朱)¶
(雲今有秉文丨丨丨丨丨丨丨/丨士大夫莫不恥之坐是久廢)老親之腹非唐園唯菜¶
是盛(桓寛鹽鐵論丞相史曰孝莫大以天下一國飬次/祿飬下以力故王公人君上也卿大夫次也夫以)¶
(家人言之有賢子者當路於世者髙堂邃宇安車大馬/衣輕煖食甘毳無厭者褐衣皮冠窮居陋巷有旦無暮)¶
(食䓸糲者葷茹膢臘而後見肉審丨丨丨丨丨丨丨丨/丨丨丨夫䓸糲乞者所不取而子以飬親雖欲以禮非)¶
(其貴/也)貪於春夏廉於秋冬(王充論衡蟲之生也必依溫/濕溫濕之氣常在春夏秋冬)¶
(之氣寒而乾燥蟲未曽生若以蟲生罪鄉部吏是則鄉/部吏丨丨丨丨丨丨丨丨雖盜蹠之吏以秋冬署䝉伯)¶
<pb:KR3k0058_WYG_132-13a>¶
(夷之/舉矣)長如莢英壽如朝生(王充論衡如以上世人民侗/長佼好堅强老壽下世反此)¶
(則天地初立始為人時長可如防風之君色如宋朝壽/如彭祖乎從當今至千世之後人可丨丨丨丨色如嫫)¶
(母丨丨/丨丨乎)作閨態(黄憲天祿閣外史關外鳥雀皆驚使賊/衆不疑伏兵在外又令關下勿擊柝示)¶
(以懈禁徴君鼓琴帳中司馬龍聞之笑/曰此必叔度丨丨丨也吾知其弱矣)唯靈星所以在¶
東南者亦不知(應劭風俗通俗説縣令問主簿靈星在/城東南何法主簿仰答曰丨丨丨丨丨)¶
(丨丨丨丨/丨丨丨也)殺朔若死此為不驗以其有驗殺亦不死(張/華)¶
(博物志君山有道與呉包山潛通上有美酒數斗得飲/者不死漢武帝齋七日遣男女數十人至君山得酒欲)¶
(飲之東方朔曰臣識此酒請視之因飲致盡帝欲殺之/朔乃曰丨丨丨丨丨丨丨丨丨丨丨丨丨丨丨丨乃赦)¶
<pb:KR3k0058_WYG_132-13b>¶
(之/)東方牧犢兒(常璩華陽國志蜀志周顯王之世蜀王/有褒漢之地因獵谷中與秦惠王遇惠)¶
(王以金一笥遺蜀王王報珍玩之物物化為土惠王怒/羣臣賀曰天奉我矣王將得蜀土地惠王喜乃作石牛)¶
(五頭朝瀉金其後曰牛便金有飬卒百人蜀王悦之使/使請石牛惠王許之乃遣五丁迎石牛既不便金怒遣)¶
(還之乃嘲秦人曰丨丨丨丨丨秦/人笑之曰吾雖牧犢當得蜀也)墮其雲霧中(劉義慶/世説王)¶
(仲祖劉真長造殷中軍談談竟俱載去劉/謂王曰深源真可王曰卿故丨丨丨丨丨)鬼董狐(劉義/慶世)¶
(説干寳向劉真長叙其搜神/記劉曰卿可謂丨之丨丨)未聞巢由買山而隱(劉義/慶世)¶
(説支道林因人就深公買印山/深公答曰丨丨丨丨丨丨丨丨)處為逺志出為小草(劉/義)¶
(慶世説謝公始有東山之志後嚴命屢臻勢不獲已始/為桓公司馬於時人有餉桓公藥草中有逺志公取以)¶
<pb:KR3k0058_WYG_132-14a>¶
(問謝此藥又名小草何一物而有二稱謝未即答時郝/隆在坐應聲答曰此甚易解丨則丨丨丨丨則丨丨丨)¶
(謝甚有媿色桓公目謝而笑曰/郝參軍此過乃不惡亦極有㑹)羊公鶴(劉義慶世説劉/遵祖少為殷中)¶
(軍所知稱之於庾公庾公甚欣然便取為佐既見坐之/獨榻上與語劉爾日殊不稱庾小失望遂名之為丨丨)¶
(丨昔羊叔子有鶴善舞嘗向客稱之客/試使驅來氃氋而不肯舞故稱比之)着弊絮在荆棘¶
中觸地挂閡(劉義慶世説王文度在西州與林法師講/韓孫諸人並在坐林公理毎欲小屈孫興)¶
(公曰法師今日如丨丨/丨丨丨丨丨丨丨丨丨)西戎其屋(劉義慶世説東府客/館是版屋謝景重詣)¶
(太傅時賔客滿中初不交言/直仰視云王乃復丨丨丨丨)如從屋漏中來(劉義慶世/説祖廣行)¶
(恆縮頭詣桓南郡始下車桓曰天/甚晴朗祖參軍丨丨丨丨丨丨)稱樂大早絶鼎系(酈/道)¶
<pb:KR3k0058_WYG_132-14b>¶
(元水經注周顯王四十二年九鼎淪沒泗淵秦始皇時/而鼎見於斯水始皇自以徳合三代大憙使數千人沒)¶
(水求之不得所謂鼎伏也亦云系而行之未/出龍齒齧斷其系故語曰丨丨丨丨丨丨丨)漏巵(楊衒/之洛)¶
(陽伽藍記京師士子見肅一飲/一斗號為丨丨按肅王肅也)博士買驢書劵三紙未¶
有驢字(顔氏家訓鄴下諺云丨丨丨丨丨丨丨丨丨丨/丨丨使汝以此為師令人氣塞孔子曰學也祿)¶
(在其中矣今勤無/益之事恐非業也)旭既不識其父澐又飄颺其母(顔氏/家訓)¶
(梁世費旭詩云不知是耶非殷澐詩云飄颺雲/母舟簡文曰丨丨丨丨丨丨丨丨丨丨丨丨)何劉沈¶
謝暗中摸索亦可識(劉餗隋唐嘉話許敬宗性輕傲見/人多忘之或謂其不聰曰卿自難)¶
(識若遇丨丨丨丨丨/丨丨丨著丨丨丨)為賢等報讎(劉餗隋唐嘉話許髙/陽敬宗奏流其子昂)¶
<pb:KR3k0058_WYG_132-15a>¶
(於嶺南及敬宗死博士袁思古議諡曰繆昻子彦伯於/衆中將擊之袁曰今丨丨丨丨丨何為反怒彦伯慙而)¶
(止/)扶風馬隴西牛(張鷟朝野僉載隋牛𢎞為吏部侍郎/有選人馬敞者形貌最陋𢎞輕之側)¶
(臥食果子嘲敞曰嘗聞丨丨丨謂言天上下今見扶風/馬得驢亦不假敞應聲曰嘗聞丨丨丨千石不用軥今)¶
(見隴西牛臥地打草/頭𢎞驚起遂與官)鳩集鳯池(張鷟朝野僉載唐王及/善才行庸猥風神鈍濁)¶
(為内史時人號為丨丨丨丨俄遷文昌右相無他政但/不許令史䨇驢入臺終日廹逐無時暫舍時人號為驅)¶
(驢宰/相)驅驢宰相(見/上)裴郎中來元齡不死(劉肅大唐新語/裴元本好諧謔)¶
(為户部郎中時左僕射房元齡疾甚省郎將問疾元本/戲曰僕射病可須問之既甚矣何須問也有洩其言者)¶
(既而隨例候元齡元齡笑/曰丨丨丨丨丨丨丨丨矣)胡面尚為宰相獠面何廢聰¶
<pb:KR3k0058_WYG_132-15b>¶
明(劉肅大唐新語賈嘉隱年七歲以神童召見時太尉/長孫無忌司空李勣於朝堂立語李戲之曰吾所倚)¶
(者何樹嘉隱對曰松樹李曰此槐也何忽言松嘉隱曰/以公配木則為松樹無忌連問之曰吾所倚者何樹嘉)¶
(隱曰槐樹無忌曰汝不能復矯對耶嘉隱應聲曰何須/矯對但取其以鬼配木耳勣曰此小兒作獠面何得如)¶
(此聰明嘉隱又應聲曰丨丨丨丨/丨丨丨丨丨丨丨丨勣狀貌胡也)活剝王昌齡生吞郭¶
正一(劉肅大唐新語李義府嘗賦詩曰鏤月成歌扇裁/雲作舞衣自憐廻雪影好取洛川歸有棗强尉張)¶
(懷慶好偷名士文章乃為詩曰生情鏤月成歌扇出意/裁雲作舞衣照鏡自憐廻雪影時來好取洛川歸人謂)¶
(之諺曰丨丨丨丨/丨丨丨丨丨丨)卷耳后妃之徳(髙懌羣居解頤韋慶/本女選為妃詣明堂)¶
(欲謝而慶本兩耳先卷朝士多呼為卷耳時長安令杜/松壽見慶本而賀之因曰僕固知足下女得妃慶本曰)¶
<pb:KR3k0058_WYG_132-16a>¶
(何以知之松壽乃自摸其耳/而卷之曰丨丨丨丨丨丨也)藝眉有驗然後藝鬚(叚成/式酉)¶
(陽雜爼北齊李庻無鬚時人呼為天閹博陵崔諶暹之/兄也嘗調之曰何不以錐刺頤作數十孔拔左右好鬚)¶
(者栽之庶曰持此還施貴族丨丨丨丨丨/丨丨丨崔家時有惡疾故庶以此調之)大王世充小¶
竇建徳(趙璘因話錄周愿常奉使魏州節度使田季安/引之連轡路周一驢極肥季安指示愿曰此物)¶
(丨丨丨丨應聲答曰總是丨丨丨丨李尚書選性嚴毅/不好戲笑時愿知江西鹽鐵留後事將至李公戒從事)¶
(曰周生好諧謔忝僭無禮幸諸賢稍莊以待之及愿至/數燕李公寒溫外不與之言周亦無由得發一日饌親)¶
(賔愿亦預焉李公有故人子弟來投落拓不事李公遍/問舊時别墅及家童有技者圖書有名者悉云賣却李)¶
(責曰郎君未官家貧産業從賣何至賣及書籍古畫惆/悵久之復問曰有一本虞永興手寫尚書此猶在否其)¶
<pb:KR3k0058_WYG_132-16b>¶
(人慚懼不敢言賣云暫將典錢愿忽言曰尚書大屯李/公忘却先拒其談諧之事遂問曰尚書何屯愿曰已遭)¶
(堯典舜典又被此兒郎典李公/興怒之意大開自此更不拒周)尚書大屯(見/上)待闕鴛鴦¶
社(馮贄雲仙雜記朱子春未㛰先開房室帷/帳甚麗以待其事人謂之丨丨丨丨丨)三鹿郡公¶
(馮贄雲仙雜記袁利見為性頑獷方棠謂/袁生已封丨丨丨丨葢議其大麤疎也)頑石處上巨¶
鼇戴之(王保定摭言盧肈開成中就江西解末肈送啓/謝曰巨鼇負贔首冠蓬山試官曰昨以人數擠)¶
(排深慚名第奉凂焉得首冠之語肈/曰丨丨丨丨丨丨丨丨豈非首冠耶)愁殺昌圖(王保定/摭言咸)¶
(通末執政病舉人僕馬大盛奏請進士並乘驢鄭光業/軀幹偉大或嘲曰今年敕下盡騎驢短轡長鞦滿九衢)¶
(清瘦兒郎猶自可/就中丨丨鄭丨丨)莫倚柂(王保定摭言令狐趙相鎮維/揚與張祐狎燕公行令曰上)¶
<pb:KR3k0058_WYG_132-17a>¶
(水船風又急帆下人須好立祐曰/上水船船底破好看客丨丨丨)問頭(王保定摭言張/祐憶柘枝詩曰)¶
(鴛鴦綉帶抛何處孔雀羅衫屬阿誰白樂天呼為丨丨/祐曰明公亦有目連經長恨詞云上窮碧落下黄泉兩)¶
(處茫茫皆不見此/不是目連訪母耶)目連經(見/上)眼中安障(王保定摭言方/干唇缺性好侮)¶
(人嘗與龍邱李主簿同酌李目有翳干改令譏曰措大/喫酒㸃鹽軍將喫酒㸃醬只見門外着籬未見丨丨丨)¶
(丨李答曰措大喫酒㸃鹽下人喫酒/㸃鮓只見手臂着欄未見口唇開袴)口唇開袴(見/上)渠方¶
宗㑹(玉泉子皮日休南海鄭愚門生春關内嘗宴於曲/江醉寢於别榻衣囊書笥羅列旁側率皆新飾同)¶
(年崔昭符鐐之子因蔑視之亦醉更衣見日休謂其素/所熟狎者即固問且欲戲之日休童僕劇前呼之昭符)¶
(知日休也曰勿呼之丨丨丨丨矣以/其橐笥皆皮時人傳之以為口實)雀省(玉泉子馮蕘/給事親仁坊)¶
<pb:KR3k0058_WYG_132-17b>¶
(有宅南面山亭尤多飬鵞鴨及雜禽之類/極多常遣一家人掌之時人謂之丨丨)秃角犀(孫光/憲北)¶
(夢瑣言杜邠公悰司徒佑之孫父曰從郁歴遺補畿令/悰尚憲宗岐陽公主累居大鎮復居廊廟無他才未嘗)¶
(延接寒素甘食竊位而已時人號為丨丨/丨凡蒞藩鎮未嘗斷獄繫囚死而不問)老鼠燒尾(孫/光)¶
(憲北夢瑣言唐進士宇文翃雖士族子無文藻酷愛上/科有女及笄真國色也朝之令子弟求之不得時竇璠)¶
(年逾耳順方謀繼室其兄諫議巨有氣熖能為人致登/第翃嫁女與璠璠為言之元昆果有所獲相國韋公詵)¶
(即其中表甚鄙之因滑臺杜尚書宅遭火幾爇神柩家/人云老鼠尾曵火入庫内因而延燎京兆謂宇文曰魚)¶
(將化龍雷為燒尾近日丨丨/亦有丨丨之事用以譏之)壯水牛不勝載(孫光憲北/夢瑣言唐)¶
(進士曹唐遊仙詩才情縹緲岳陽李逺員外每吟其詩/而思其人一日曹往謁之李倒屣而迎曹生人質充偉)¶
<pb:KR3k0058_WYG_132-18a>¶
(李戲之曰昔者未睹標儀將謂可乘鸞鶴此際拜/見安知丨丨丨亦恐丨丨其丨時人聞而笑之)作脚¶
來未嘗與立行第(孫光憲北夢瑣言薛侍郎未登第前/就肆買鞋鞋主曰秀士脚第幾對曰)¶
(與昭緯丨丨丨丨/丨丨丨丨丨也)上得不得懸之又懸(孫光憲北夢瑣/言道士陳子霄)¶
(登華山上方偶有顛仆宇文翰郎中致書/戲之曰不知丨丨丨丨且怪丨丨丨丨)雨怕抽稅不¶
敢入城(鄭文寳江表志申漸髙嘗因曲宴天久無雨烈/祖曰四郊之外皆言雨足惟都城百里之地亢)¶
(旱何也漸髙云丨丨丨丨丨丨/丨丨異日市征之令咸有損除)借大鵬(鄭文寳南唐近/事廬山九天使)¶
(者廟有道士忘其姓名體貌魁偉飲㗖酒肉有兼人之/量晚節服餌丹砂躁於冲舉魏王之鎮潯陽也郡齋有)¶
(䨇鶴因風所飄憇於道館廻翔嘹唳若自天降道士且/驚且喜焚香端簡前瞻雲霓自謂當赴上天之召命山)¶
<pb:KR3k0058_WYG_132-18b>¶
(童控而乘之羽儀清弱莫勝其載毛傷背折血洒庭除/抑按久之是夕皆斃翌日馴飬者詰知其狀訴於公府)¶
(王不之罪處士陳沆聞之為絶句以諷云啗肉先生欲/上昇黄雲踏破紫雲崩龍腰鶴背無多力傳語麻姑丨)¶
(丨/丨)説法馬留(李昌齡樂善錄王景亮與隣里仕族浮薄/子數人結為一社純事嘲誚士大夫無問)¶
(賢否一經諸人之目無有不被不雅之名者嘗號其里/為猪嘴關元祐間吕惠卿察訪東京吕天姿清瘦毎説)¶
(話輒以雙手指畫社人目為丨丨丨丨時邵箎以上殿/泄氣出知東平邵髙鼻圏鬈髯社人目為泄氣師子王)¶
(景亮又從而輳為七字對曰説法馬留為察訪泄氣師/子作知州惠卿大銜之因諷部使者發以他事舉社皆)¶
(虀粉矣葢口之為業非獨發人隂/私敗人成事賈憎斂怨禍亦及之)洩氣師子(見/上)生張八¶
熟魏三(彭乘墨客揮犀忠愍鎮北都召野坐門下北都/有妓女美色而舉止生硬士人謂之丨丨丨因)¶
<pb:KR3k0058_WYG_132-19a>¶
(府㑹忠愍令乞詩於野野贈之詩曰君為北道生張八/我是西州丨丨丨莫怪樽前無笑語半生半熟未相諳)¶
屢遊相鬚曽經御覽(彭乘墨客揮犀荆公禹玉熙寧中/同在相府一日同侍朝忽有虱自)¶
(荆公襦領而上直緣其鬚上顧之笑公不自知也朝退/禹玉指以告公公命從者去之禹玉曰未可輕去輒獻)¶
(一言以頌虱之功公曰如何禹玉笑而應/曰丨丨丨丨丨丨丨丨荆公亦為之解頤)苑中獅子員¶
外郎(彭乘墨客揮犀石參政中立性滑稽天禧中為貟/外郎時西域獻獅子畜於御苑日給羊肉十五觔)¶
(嘗率同列往觀或曰彼獸也給羊肉乃爾吾輩忝預郎/曹日不過數觔人翻不及獸乎石曰君何不知分也彼)¶
(乃丨丨丨丨吾曹丨/丨丨耳安可並邪)天生黑於予澡豆其如予何(彭乘/墨客)¶
(揮犀王荆公患喘藥用紫團山人參不可得時薛師政/自河東還適有之贈公數兩不受人有勸公曰公之疾)¶
<pb:KR3k0058_WYG_132-19b>¶
(非此藥不可治疾可憂藥不足辭公曰平生無紫團參/亦活到今日竟不受公面黧黒門人憂之以問醫人曰)¶
(此垢汗非疾也進澡豆令公洗面/公曰丨丨丨丨丨丨丨丨丨丨丨)龜鶴夫妻(江休復隣/幾雜志田)¶
(元鈞狹而長魚軒富彦國女弟濶而/短在館中石曼卿目之為丨丨丨丨)王琪望月呌三聲¶
(歐陽修歸田錄晏元獻公以文章名譽少年居富貴性/豪俊所至延賔客一時名士多出其門罷樞密副使為)¶
(南京留守時年三十八幕下王琪張亢最為上客亢體/肥大琪目為牛琪瘦骨立亢目為猴二人以此日相譏)¶
(誚琪嘗嘲亢曰張亢觸牆成八字亢應/聲曰丨丨丨丨丨丨丨一坐為之大笑)盛肥丁瘦梅香¶
竇臭(歐陽修歸田錄盛文肅公豐肌大腹而眉目清秀/丁晉公疎瘦如削二公皆兩浙人也並以文辭知)¶
(名於時梅學士詢在真宗時已為名臣至慶厯中為翰/林侍讀以卒性喜焚香其在官舍毎晨起將親事必焚)¶
<pb:KR3k0058_WYG_132-20a>¶
(香兩爐以公服罩之撮其袖以出坐定撒開兩袖郁然/滿室濃香有竇元賔者五代漢宰相正固之孫也以名)¶
(家子有文行為館職而不喜修飾經時未嘗沐/浴故時人為之語曰丨丨丨丨丨丨丨丨也)舉人蕃¶
人駱駞(沈括夢溪筆談舊制天下貢舉人到闕悉皆入/對數不下三千人謂之羣見逺方士皆未知朝)¶
(廷儀範班列紛錯有司不能繩勒見之日先設禁圍於/著位之前舉人皆拜於禁圍之外葢欲限其前列也至)¶
(有更相抱持以望黼座者有司患之近歲遂止令解頭/入見然尚不減數百人嘉祐中予忝在解頭别為一班)¶
(最在前列目見班中惟從前一兩行稍應拜起之節自/餘亦終不成班綴而罷毎為閤門之累常言殿庭中班)¶
(列不可整齊者唯有三/色謂丨丨丨丨丨丨)問即不㑹用則不錯(沈括夢溪/筆談士人)¶
(應敇文章多用他人議論而非心得/時人為之語曰丨丨丨丨丨丨丨丨)混元皇帝三十七¶
<pb:KR3k0058_WYG_132-20b>¶
代孫李璋繼至(沈括夢溪筆談有一故相逺𣲖在姑蘇/有嬉遊書其壁曰大丞相再從姪某嘗)¶
(遊有士人李璋素好訕謔題其傍曰/丨丨丨丨丨丨丨丨丨丨丨丨丨)還魂秀才(方勻洎/宅編天)¶
(禧二年開府解榜出有廖復者被黜率衆詣鼓院訴有/司不公朝廷差錢惟演等重考取已落者七十餘人復)¶
(亦預薦時號丨丨丨丨/前發解官皆謫外郡)篤祿學士仵作學士(方勻泊宅/編舊制直)¶
(龍圖閣謂之假龍龍圖閣待制謂之小龍龍圖直學士/謂之大龍龍圖閣學士謂之老龍然帶此職例呼龍圖)¶
(近歲本閣學士朝廷尤重之少㑹除授有授此職者遂/呼龍圖近歲除直祕閣者尤多兩浙市舶張苑進篤祿)¶
(香得之時號丨丨丨丨運判蔣彞應副朱冲葬事得之/號丨丨丨丨越州通判魏志崇獲盜黄烏觜得之號賊)¶
(學/士)鳴鼔兒暗箭子(邵博聞見後錄客問劉貢父曰某人/有隱過否中司將鳴鼓而攻之貢父)¶
<pb:KR3k0058_WYG_132-21a>¶
(曰中司自可丨丨丨老夫難為丨/丨丨客笑而去滑稽之為厚者也)崖州為大(王稱東都/事畧丁謂)¶
(性憸巧而善談笑在崖州嘗問客天下州郡孰為大客/曰京師也謂曰不然朝廷宰相作崖州司户參軍則丨)¶
(丨丨丨也/聞者絶倒)能言鴨(胡仔苕溪漁隱叢話陸龜䝉詩云千/首文章二頃田囊中未有一錢看却)¶
(因飬得丨丨丨驚破王孫金彈丸談苑云陸龜䝉居笠/澤有内飬自長安使杭州舟出舍下彈其一綠頭鴨龜)¶
(䝉遽從舍出大呼曰此綠頭有異善人言吾將獻天子/今持此死鴨以詣官内飬少長宫禁信然厚以金帛遺)¶
(之因徐問龜䝉曰此鴨何/言龜䝉曰常自呼其名)昌家非類雄名艾氣(魏泰東/軒筆錄)¶
(王汾口吃劉攽嘗嘲之曰恐是丨丨又疑丨丨不見丨/丨唯聞丨丨葢以周昌韓非揚雄鄧艾皆吃也又嘗同)¶
(趨朝聞呌班聲汾謂曰紫宸殿下頻呼汝攽應/聲答曰寒食原頭屢見君各以其名為戲也)紫宸殿¶
<pb:KR3k0058_WYG_132-21b>¶
下頻呼寒食原頭屢見(見/上)宋羅江(魏泰東軒筆錄慶厯/中衛士有變震驚宫)¶
(掖尋捕殺之時臺官宋禧上言此葢平日防閑不至所/以致患臣聞蜀有羅江狗赤而尾小者其儆如神願飬)¶
(此狗於掖庭以警倉卒時謂之丨丨丨又有御史席平/因鞫詔獄畢上殿仁宗問其事平曰已從車邊斤矣時)¶
(謂之斤/車御史)斤車御史(見/上)雌甲辰小戊子(魏泰東軒筆錄裴/晉公度與郎中庾)¶
(威同生於甲辰裴嘗戲威曰郎中乃丨丨丨也程文惠/公與龎頴公同生於戊子程巳貴而龎尚為小官嘗戲)¶
(龎曰君乃丨丨丨耳後頴公大拜文惠致書/賀曰今日大戊子却為小戊子矣頴公笑之)治淋唯用¶
一味樞密副使(魏泰東軒筆錄王文康公苦淋百療不/差洎為樞密副使疾頓除及罷而疾復)¶
(作或戲之曰欲丨丨疾丨丨丨丨/丨丨丨丨仍須常服始得不發)杜園賈誼(魏泰東軒/筆錄陳繹)¶
<pb:KR3k0058_WYG_132-22a>¶
(晚為敦朴之狀時謂之熱熟顔囘熙寧中台州推官孔/文仲舉制科廷試對策言時事有可痛哭太息者執政)¶
(惡而黜之繹時為翰林學士語於衆曰文仲狂躁真丨/丨丨丨也王平甫笑曰杜園賈誼可對熱熟顔囘合坐)¶
(大噱繹有慚色杜園/熱熟皆當時鄙語)既為馬嘿豈合驢鳴(魏泰東軒筆/錄劉攽博學)¶
(有俊才然滑稽喜謔玩屢以犯人熙寧中為開封府試/官出臨以教思無窮論舉人上請曰此卦大象如何劉)¶
(曰要見大象當詣南御苑也又有請曰至於八月有凶/何也答曰九月固有凶矣葢南苑豢馴象而牓帖之出)¶
(常在八月九月之間也馬嘿為臺官彈奏攽輕薄/不當置在文館攽聞而歎曰丨丨丨丨丨丨丨丨)邊和¶
尚(馬令南唐書邊鎬傳鎬性柔懦御下無法初平建州/民所尅獲唯以全活為務閩人徳之號邊羅漢及尅)¶
(湘潭市不改肆楚人益喜號邊菩薩既而政/出多門荏苒無斷人皆失望遂號為丨丨丨)但得人間¶
<pb:KR3k0058_WYG_132-22b>¶
烟火氣多(馬令南唐書儒者傳孫魴字伯魚性聰敏好/學唐末都官員外郎鄭谷避亂歸江淮魴從)¶
(之遊故其所吟詩頗有鄭體及呉武王據有江淮文雅/之士駢集遂與沈彬李建勲為詩社彬好評詩建勲嘗)¶
(與彬議時魴不在席以魴詩詰之彬曰此非有風雅製/度丨丨丨丨丨丨丨丨爾魴遽出讓彬曰非有風雅固)¶
(然而謂得人間烟火氣何耶彬笑曰子夜坐句云/劃多灰雜蒼虬跡坐久烟銷寳鴨香闔座大笑)掉書¶
袋(馬令南唐書談諧傳利用性朴鄙頗拘古禮雖燕居/常拱手正坐對家人稚子下逮奴𨽻言必據書史斷)¶
(章破句以代常談俗謂之丨丨丨/因自謂彭書袋按利用彭利用)孫山外(范公稱過庭/錄呉人孫山)¶
(滑稽才子也赴舉他郡鄉人託以子偕往鄉人子失意/山綴榜末先歸鄉人問其子得失山曰解名盡處是孫)¶
(山賢郎更/在丨丨丨)愷悌君子澗上丈母(范公稱過庭錄潁川陳/恬叔易以才名稱鄉里)¶
<pb:KR3k0058_WYG_132-23a>¶
(家貧與弟同居一日弟忤其意遂捶之親鄉中唿者目/曰丨丨丨丨自號澗上丈人里人之子從叔易學文而)¶
(好刷飾頭面舉止妖/嬈目為丨丨丨丨)禪鑽(徐度却掃編吕申公素喜釋/氏之學及為相務簡靜罕與)¶
(士大夫接惟能談禪者多得從容於是好進之徒往往/幅巾道袍日遊禪寺隨僧齋粥談説理情覬以自售時)¶
(人謂之/丨丨云)少室山人(徐度却掃編趙畯字徳進宋城人晚/節益不喜仕築室南都城北杜門不)¶
(交人事有園數畝雜植花木日居其間鄉人目之為獨/樂園然晚復再娶年頗相懸劉待制器之戲曰豈謂獨)¶
(樂園中乃有/丨丨丨丨乎)害脚法師鸚鵡禪五通氣毬黄門妾(張邦/基墨)¶
(莊漫錄東坡在黄州陳慥季常在坡亭時相往來季常/喜談飬生自謂吐納有所得後季常因病公以書戲之)¶
(云公飬生之效有成績今又亦病彌月雖使臯陶聽之/未易平反公之飬生正如小子之圓覺可謂丨丨丨丨)¶
<pb:KR3k0058_WYG_132-23b>¶
(丨丨丨丨丨丨丨丨丨丨/也前軰相與可謂善謔也)燒車與船延之上座(趙徳麟/侯鯖錄)¶
(王介甫詭詐不通外除自金陵過揚州劉原父作守以/州郡禮邀之遂留方營妓列庭下介甫作色不肯就坐)¶
(原父辨論久之遂去營妓顧/介甫曰丨丨丨丨丨丨丨丨)吾從衆(趙徳麟侯鯖錄東/坡在維揚設客十)¶
(餘人皆一時名士米元章在焉酒半元章忽起立云/少事白吾丈世人皆以芾為顛願質之坡云丨丨丨)枝¶
頭乾(葉夢得石林燕語元祐初用治平故事命大臣薦/士試館職多一時名士在館率論資考次遷未有)¶
(越次進用者皆有滯留之歎張文潛晁無咎俱在其間/一日二人閲朝報見蘇子由自中書舍人除户部侍郎)¶
(無咎意以為平緩曰子由此除不離核謂如果之粘核/者文潛遽曰豈不勝汝丨丨丨乎聞者皆大笑東北有)¶
(果如李毎熟不得摘輒便槁土/人因取藏之謂枝頭乾故云)三抝(葉夢得石林燕語/祖宗時執政私第)¶
<pb:KR3k0058_WYG_132-24a>¶
(接賔客有數庻官幾不復可進自王荆公欲廣收人材/於是不以品秩髙卑皆得進謁然自是不無夤緣干求)¶
(之私進見者既不敢廣坐明言其情往往皆於送客時/羅列於廡下以次留身叙陳而退遂以成風執政既日)¶
(接客至休日則皆杜門不復通閽吏亦以榜掲於門曰/假日不見客故事見執政皆着鞾不出笏然客次相與)¶
(揖則皆用笏京師士人因言㕔上不説話而廡下説話/假日不見客而非假日見客堂上不出笏而客次出笏)¶
(謂之/丨丨)右丞今日大拜都是夫人裙帶(周輝清波雜志蔡/卞之妻王夫人頗)¶
(知書能詩詞蔡有國事先謀之於私第然後宣之於廟/堂時執政相語曰吾輩毎日奉行皆其咳唾之餘也蔡)¶
(拜右相家宴張樂伶人揚言曰丨丨丨丨丨丨丨/丨丨丨丨丨譏其官職自妻而致中外傳以為笑)尋魂¶
見鬼(周輝清波雜志梁普通中晉陵女子錢妙真年十/九辭親學道誦黄庭七年積四千言道成佩白練)¶
<pb:KR3k0058_WYG_132-24b>¶
(入洞洞門自啓至是再開輝母舅張守性棄從事郎為/黄冠受業茅山崇禧觀師號尋真見素時山中有髙道)¶
(劉蓑衣喜其朴茂常留在左右因有所得一向佯狂嘗/導輝游燕洞且俾窮探以其語素不倫謝之仍説近入)¶
(至裏見仙人對奕以新蓮相啗方徘徊次忽念恐知宫/相尋不覺身從後户出知宫其師也後十餘年以度牒)¶
(寄其姊家飄蕩至今不知蹤跡先人以其終日浪走若/有所營因即其師號戲易曰丨丨丨丨親舊傳以為笑)¶
帶汁諸葛亮(岳珂桯史郭棣帥淮東實築二城倪從焉/余兄周伯吏部時在其幕府每從東閣游)¶
(見其論議自負莫敢攖者一日持扇題其上曰三顧頻/煩天下計兩朝開濟老臣心意葢以孔明自許竊怪之)¶
(以為少年戲劇妄標置耳嘉泰開禧間倪位殿巖賔客/日盛相與慫慂真以為臥龍復出遂逢當軸意以興六)¶
(月之師呉衡守旴&KR0455;過見之於揚倪迎謂曰君所謂洗/脚上船也予生西陲如斜谷祁山皆狹隘可守而不可)¶
<pb:KR3k0058_WYG_132-25a>¶
(出豈若得平衍夷曠之地掉鞅成大功顧不快耶陳景/俊為隨軍漕先行燕之中席酌酒曰木牛流馬則以煩)¶
(公衆咸笑之余至泗正暑見其坐上客扇果皆有此兩/句然後知所聞為不誣也倬既潰於符離僎又敗於儀)¶
(真自度不復振對客泣數行時彭法傳師為法曹好/謔適在坐謂人曰此丨丨丨丨丨也傳者莫不拊掌)得¶
饒人處且饒人(陸游老學菴筆記紹興末朝士多饒州/人時有監察發薦京官狀以關節欲與)¶
(饒州人或規其當先孤寒監司者憤/然曰丨丨丨丨丨丨丨時傳以為笑)滕屠鄭沽(陸游老/學菴筆)¶
(記王荆公素不樂滕元發鄭毅夫目為/丨丨丨丨然二公資豪邁殊不病其言)郡事皆如律令¶
(陸游老學菴筆記紹興末謝景思守括蒼司馬季思佐/之皆名伋劉季髙以書與景思曰公作守司馬九作倅)¶
(想丨丨丨丨丨/丨也聞者絶倒)視待制如夫人(陸游老學菴筆記政和/以後斜封墨敇盛行乃)¶
<pb:KR3k0058_WYG_132-25b>¶
(有以寺監長官丨丨丨者大抵皆以非道得之晁叔/用以謂視待制可對丨丨丨葢為清議貶黜如此)從¶
曽相公池中飛過來(王明清揮麈後錄毛澤民受知曽/文肅擢寘館閣文肅南遷坐黨與)¶
(得罪流落久之蔡元度鎮潤州與澤民俱臨川王氏壻/澤民傾心事之惟謹一日家集觀池中鴛鴦元度席上)¶
(賦詩末句云莫學饑鷹飽便飛澤民即席和以呈元度/曰貪戀恩波未肯飛元度夫人笑曰豈非適丨丨丨丨)¶
(丨丨丨丨丨者邪/澤民慚不能舉手)得巽二滕六力(王明清揮麈餘話唐/牛竒章元怪錄載蕭)¶
(至忠欲出獵羣獸來哀於山神云當令巽二起風滕六/致雨翌日風雨蕭不復出郊建炎中金冦駐楚泗間時)¶
(張韓擁兵於髙郵虜誓於衆整師大入二將自料非其/敵深以為怯將欲交鋒之際風雨大作虜衆辟易散走)¶
(損折甚多因遂奏凱范師厚直方滑稽之雄也為參贊/軍事笑云焉知張七韓五乃丨丨丨丨丨丨邪聞者為)¶
<pb:KR3k0058_WYG_132-26a>¶
　(之閧/堂)鶴種梅種瓜皮李皮(陳隨隱漫錄林可山稱和靖/七世孫不知和靖不娶已見)¶
　(梅聖俞序中矣姜石帚嘲之曰和靖當年不娶妻因/何七世有孫兒若非丨丨幷丨丨定是丨丨撘丨丨)五¶
　體投地一徳格天(程棨三栁軒雜識沈丞相説為樓貯/書時禮佛其上人謂之丨丨丨丨之)¶
　(樓以對秦檜丨/丨丨丨之閣)乂字詩賦(齊東野語張丨延平人少負/才入太學有聲為節性齋長)¶
　(既乂為時中齋長其人眇小而好作為動以苛禮律諸/生同舍多不平之莆田林叔弓亦輕浮之士也於是以)¶
　(其名丨作丨丨各一首嘲之其警聯云身材短小欠曹/交六尺之長腹内空虚乏劉义一㸃之墨詩警句云中)¶
　(分爻兩段風使十横斜文上元無分人/前强出些曲盡形容之妙聞者絶倒)髯閹(周密癸辛/雜識周益)¶
　(公日記云楊存中人號為丨丨以其多髯而善逢迎也/王梅溪集載劉共甫云范伯逹嘗目存中為髯閹謂形)¶
<pb:KR3k0058_WYG_132-26b>¶
　(則髯其所/為則閹也)諸君更送只乞一上牢(文瑩續湘山野錄范/文正公以言事凡三)¶
　(黜初為校理忤章獻大后㫖貶倅河中僚友餞於都門/曰此行極光後為司諫因郭后廢率諫官御史伏閣爭)¶
　(之不勝貶睦州僚友又餞於亭曰此行愈光後為天章/閣知開封府撰百官圖進呈丞相怒奏曰宰相者所以)¶
　(器百官今仲淹盡自掄擢安用彼相臣等乞罷仁宗怒/落職貶饒州時親賔故人又餞於郊曰此行尤光范笑)¶
　(謂送者曰仲淹前後三光矣此後丨丨/丨丨丨丨丨丨丨可也客大笑而散)¶
　¶
　¶
御定子史精華卷一百三十二¶
