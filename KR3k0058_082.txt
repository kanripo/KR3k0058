# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:27.712161
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0058_WYG_082-1a>¶
　欽定四庫全書¶
御定子史精華卷八十二¶
　　倫常部二¶
　　　父子¶
　慈惠以教孝悌以肅(管子為人父者丨丨丨/丨為人子者丨丨丨丨)和子孫屬¶
　親戚(管子丨丨丨丨丨丨父母之/常也治之以義終而復始)愛親善養思敬奉敎¶
　(管子丨丨丨丨丨丨丨丨子婦/之常也以事其親終而復始)敎䕶家事(管子丨丨丨/丨父母之則)¶
　(也/)知子莫若父(管子先人有言曰丨丨/丨丨丨知臣莫若君)吾子(管子大男/食鹽五升)¶
<pb:KR3k0058_WYG_082-1b>¶
　(少半大女食鹽三升少半丨丨食鹽/二升少半注吾子謂小男小女也)三務(墨子仁者之/為天下度也)¶
　(辟之無以異乎孝子之為親度也今孝子之為親度也/將奈何哉曰親貧則從事乎富之人民寡則從事乎衆)¶
　(之衆亂則從事乎治之當其於此也亦有力不足財不/贍智不知然後已矣莫敢舍餘力隠謀遺利而不為親)¶
　(為之者矣若丨丨孝子之為親度也既/若此矣雖仁者之為天下度亦猶此也)年過而一國無¶
　聘者(尹文子齊有黄公者好謙卑有二女皆國色以其/美也常謙辭毁之以為醜惡醜惡之名逺布丨丨)¶
　(丨丨丨丨丨丨衛有鰥/夫特冐娶之果國色)孔子之葉(公孫龍子孔穿/丨丨丨丨也)不慢¶
　其保(慎子愛赤子/丨丨丨丨)天地之委蜕(列子孫子非汝有/是丨丨丨丨丨也)遺男¶
　(列子鄰人京城氏之/孀妻有丨丨始齔)以文之綸終(莊子而其子又丨丨/丨丨丨注昭文之子)¶
<pb:KR3k0058_WYG_082-2a>¶
(又乃終/文之緒)不可觧於心(莊子子之愛親命/也丨丨丨丨丨)不諛其親(莊子/孝子)¶
(丨丨/丨丨)不至乎孩而始誰(莊子舜之治天下使民心競民/孕婦十月生子子生五月而能)¶
(言丨丨丨丨丨丨/丨則人始有夭矣)以天屬(莊子林囘棄千金之璧負赤/子而趨或曰為其布與赤子)¶
(之布寡矣為其累與赤子之累多矣棄千金之璧/負赤子而趨何也林囘曰彼以利合此丨丨丨也)唐子¶
(莊子其求丨丨也而未始/出域有遺類矣注唐失也)不為子媒(莊子親父丨丨其/丨丨親父譽之不)¶
(若非其/父者也)再仕而心再化(莊子曽子丨丨丨丨丨丨曰吾/及親仕三釜而心樂後仕三千)¶
(鍾不洎/吾心悲)勃豀(莊子室無空虛/則婦姑丨丨)樸而不明(韓非子父子之/間其禮丨丨丨)¶
(丨/)實厚者貌薄(韓非子丨丨丨丨/丨父子之禮是也)務致其福(韓非子慈/母之於弱)¶
<pb:KR3k0058_WYG_082-2b>¶
(子也丨/丨丨丨)放麑啜羮(韓非子樂羊為魏將而攻中山其子/在中山中山之君烹其子而遺之羮)¶
(樂羊坐於幕下而啜之盡一杯文侯謂堵師贊曰樂羊/以我故而食其子之肉答曰其子而食之且誰不食樂)¶
(羊罷中山文侯賞其功而欵其心孟孫獵得麑使秦西/巴載之持歸其母隨之而啼秦西巴弗忍而與之孟孫)¶
(歸至而求麑答曰余弗忍而與其母孟孫大怒逐之居/三月復召以為其子傅其御曰曩將罪之今召以為子)¶
(傅何也孟孫曰夫不忍麑又且忍吾子乎按/後漢書光武詔觀丨丨丨丨二者孰仁本此)母愛倍父¶
(韓非子丨之丨子也丨丨/父令之行於子者十母)烹彘(韓非子曽子之妻之市/其子隨之而泣其母曰)¶
(女還顧反為女殺彘適市來曽子欲捕彘殺之妻止之/曰特與嬰兒戲耳曽子曰嬰兒非與戲也嬰兒非有知)¶
(也待父母而學者也聼父母之敎今子欺之是敎子/欺也父欺子而不信其母非以成教也遂丨丨也)敬¶
<pb:KR3k0058_WYG_082-3a>¶
愛致文(荀子請問為人父曰寛惠而有/禮請問為人子曰丨丨而丨丨)勿面勿兒勿彊¶
(荀子君子之於子愛之而丨丨/使之而丨丨導之以道而丨丨)衣與繆與不汝聊(荀子/子路)¶
(問於孔子曰有人於此夙興夜寐耕耘樹藝手足胼胝/以養其親然而無孝之名何也孔子曰意者身不敬與)¶
(辭不遜與色不順與古之人有言曰丨丨丨丨丨丨丨/今夙興夜寐耕耘樹藝手足胼胝以養其親無此三者)¶
(則何以為而/無孝之名也)不從命有三(荀子孝子所以丨丨丨丨丨/從命則親危不從命則親安)¶
(孝子不從命乃衷從命則親辱不從命則親榮孝子不/從命乃義從命則禽獸不從命則脩飾孝子不從命乃)¶
(敬故可以從而不從是不子也未可以從而從是不衷/也明於從不從之義而能致恭敬忠信端慤以慎行之)¶
(則可謂大孝矣傳曰從道不從君從義不從父此之謂/也故勞苦彫萃而能無失其敬災禍患難而能無失其)¶
<pb:KR3k0058_WYG_082-3b>¶
(義則不幸不順見惡而能無失其愛非/仁人莫能行詩曰孝子不匱此之謂也)草莽華實樹木¶
根心(吕氏春秋父母之於子也子之於父母也一體而/兩分同氣而異息若丨丨之有丨丨也若丨丨之)¶
(有丨丨也雖異處而相通隱志相及痛疾相救憂/思相感生則相歡死則相哀此之謂骨肉之親)一體¶
兩分同氣異息(見/上)一父而載取名(吕氏春秋楚有直躬/者其父竊羊而謁之)¶
(上上執而將誅之直躬者請代之將誅矣告吏曰父竊/羊而謁之不亦信乎父誅而代之不亦孝乎信且孝而)¶
(誅之國將有不誅者乎荆王聞之乃不誅也孔子聞之/曰異哉直躬之為信也丨丨丨丨丨丨焉故直躬之信)¶
(不若/無信)遺腹子(淮南子丨丨丨不思其父無貌/於心也不夢見像無形於目也)孿子(淮南/子故)¶
(夫丨丨之相似者/唯其母能知之)家老(淮南子丨丨異飯而食殊器而/享子婦跣而上堂跪而斟羮非)¶
<pb:KR3k0058_WYG_082-4a>¶
(不費也然而不可/省者為其害義也)扶扶(揚子赤子丨/丨父母瞻也)九齡與元(揚子育/而不苖)¶
(者吾家之童烏乎/丨丨而丨我丨文)含菽縕絮而致滋美其親(揚子子有/丨丨丨丨)¶
(丨丨丨丨丨丨將以求孝也人曰偽如之何曰/假儒衣書服而讀之三日不歸孰曰非儒也)折葼(揚/子)¶
(木細枝謂之杪青齊兖冀之間謂之葼故傳曰慈母/之怒子也雖丨丨笞之其惠存焉注言教在其中也)釐¶
孳(揚子陳楚之間凡人嘼乳而雙産謂之丨丨秦晉之/間謂之僆子自闗而東趙魏之間謂之孿生女謂之)¶
(嫁/子)僆子(見/上)嫁子(見/上)為二親所嬌嬈(抱朴子自叙洪生晚/丨丨丨丨丨丨不早)¶
(督以/書史)六世咸有述(文中子甚矣王道難行也吾家頃銅/川丨丨矣未嘗不篤於斯然亦未嘗)¶
(得宣其用退而丨丨/丨焉則以志其道也)敬賢於請(國語夫為人子者懼不/孝不懼不得且吾聞之)¶
<pb:KR3k0058_WYG_082-4b>¶
(丨丨丨丨孺子勉之乎注言執恭敬愈/於請求也按此里克語孺子謂申生)臣子午可(國語/祁奚)¶
(辭於軍尉公問焉曰孰可對曰丨之丨丨丨人有言曰/擇臣莫若君擇子莫若父午之少也婉以從令游有鄉)¶
(處有所好/學而不戲)丈夫子(戰國䇿非徒不愛子也/又不愛丨丨丨獨甚)投杼(戰國䇿/昔者曽)¶
(子處費費人有與曽子同名族者而殺人人告曽子母/曰曽參殺人曽子之母曰吾子不殺人織自若有頃焉)¶
(人又曰曽參殺人其母尚織自若也頃之一人/又告之曰曽參殺人其母懼丨丨踰墻而走)倚門倚¶
閭(戰國䇿王孫賈年十五事閔王王出走失王之處其/母曰女朝出而晚來則吾丨丨而望女暮出而不還)¶
(則吾丨丨而望女今事王王/出走女不知其處女尚何歸)息女(史記髙祖紀吕公曰/臣少好相人相人多)¶
(矣無如季相願季自愛臣/有丨丨願為季箕帚妾)當代父後(史記漢文帝紀因/賜天下丨丨丨丨)¶
<pb:KR3k0058_WYG_082-5a>¶
(者爵各/一級)家督(史記越世家家/有長子曰丨丨)枝屬(史記五宗世家勝為/人樂酒好内有子丨)¶
(丨百二/十餘人)極欲十日而更(史記陸賈傳病免家居以好畤/田地善可以家焉有五男廼出)¶
(所使越得槖中裝賣千金分其子子二百金令為生産/陸生常安車駟馬從歌舞鼓琴瑟侍者十人寳劍直百)¶
(金謂其子曰與汝約過汝汝給吾人馬酒食丨丨丨丨/丨丨所死家得寳劍車騎侍從者一嵗中徃來過他客)¶
(率不過再三過數見不鮮無久慁公為也按漢書/極欲作極飲恐欲為飲字之訛非史漢異文也)建老¶
白首萬石君尚無恙(史記萬石君傳建元二年郎中令/王臧以文學獲罪皇太后以為儒)¶
(者文多質少今萬石君家不言而躬行乃以長子建為/郎中令少子慶為内史丨丨丨丨丨丨丨丨丨丨建為)¶
(郎中令毎五日洗沐歸謁親入子舍竊問侍者取親中/帬廁牏身自浣滌復與侍者不敢令萬石君知以為常)¶
<pb:KR3k0058_WYG_082-5b>¶
取親中帬廁牏身自浣滌(見/上)非此母不生此子(史記張/湯傳湯)¶
(死家産直不過五百金皆所得奉賜無他業昆弟諸子/欲厚葬湯湯母曰湯為天子大臣被汙惡言而死何厚)¶
(𦵏乎載以牛車有棺無槨天子/聞之曰丨丨丨丨能丨丨丨)女孫(史記陳丞相世家/户牖富人有張負)¶
(張負丨丨五嫁而夫輒/死人莫敢娶平欲得之)所子(漢書宣帝紀封賀丨丨弟/子侍中中郎將彭祖為陽)¶
(都侯注師古曰所子/者言養弟子㠯為子)子同産子(漢書平帝紀令諸侯王/公列侯關内侯亡子而)¶
(有孫若丨丨丨丨者皆得以為嗣注師古/曰子同産子者謂養昆弟之子為子者)仄室(漢書賈/誼傳非)¶
(有丨丨之埶以豫席之也注應/邵曰禮卿大夫之支子為側室)霍氏衰張氏興(漢書張/安世傳)¶
(初安世長子千秋與霍光子禹俱為中郎將將兵隨度/遼將軍范明友擊烏桓還謁大將軍光問千秋戰鬭方)¶
<pb:KR3k0058_WYG_082-6a>¶
(略山川形勢千秋口對兵事畫地成圖無所忘失光復/問禹禹不能記曰皆有文書光由是賢千秋以禹為不)¶
(材歎曰丨丨世/丨丨丨丨矣)居父官府不敢當舊位(漢書杜延年傳/五鳳中徴入為)¶
(御史大夫延年丨丨丨丨丨/丨丨丨丨坐卧皆易其處)父子經明行脩(漢書王吉/傳初吉兼)¶
(通五經能為騶氏春秋以詩論語教授好梁邱賀説易/令子駿受焉駿以孝㢘為郎左曹陳咸薦駿賢丨丨丨)¶
(丨丨丨宜/顯以厲俗)愛女甚於男(漢書張禹傳禹毎病輒以起居/聞車駕自臨問之上親拜禹牀)¶
(下禹頓首謝恩歸誠言老臣有四男一女丨丨丨丨丨/逺嫁為張掖太守蕭咸妻不勝父子私情思與相近上)¶
(即時徙咸為𢎞農太守乂禹小子未有官上臨候禹/禹數視其小子上即禹牀下拜為黄門郎給事中)數¶
視其小子(見/上)夭夭申申(漢書叙傳萬石温温幼寤聖君/宜爾子孫丨丨丨丨注師古曰)¶
<pb:KR3k0058_WYG_082-6b>¶
(此言萬石子孫既多又皆和睦按夭夭申申/語雖本論語而用於父子者惟此故錄之)民母(漢書/衞青)¶
(傳青為侯家人少時歸其父父使牧羊丨丨之子/皆奴畜之不㠯為兄弟數注服䖍曰民母嫡母也)見畫¶
常拜(漢書金日磾傳日磾母敎誨兩子甚有法度上聞/而嘉之病死詔圖畫於甘泉宫署曰休屠王閼氏)¶
(日磾毎丨丨丨丨鄉/之涕泣然後廼去)尊章(漢書廣川王傳背丨丨嫖㠯/忽注師古曰尊章猶言舅姑)¶
(也今關中俗婦呼舅姑/為鍾鍾者章聲之轉也)耳孫(漢書平帝紀封宣帝丨丨/信等三十六人皆為列侯)¶
鼻祖(漢書揚雄傳有周氏之蟬嫣兮或丨丨於汾隅注/劉徳曰鼻始也師古曰雄自言系出周氏而食采)¶
(於揚故云始/祖於汾隅也)風類(漢書韓延夀傳延夀且死屬其子勿/為吏以己為戒子皆以父言去官不)¶
(仕至孫威廼復為吏至將軍威亦多恩信能拊/衆得士死力威又坐奢僭誅延夀之丨丨也)十三人¶
<pb:KR3k0058_WYG_082-7a>¶
各守一蓺(後漢書鄧禹傳禹内文明篤行淳備事母至/孝天下既定常欲逺名埶有子丨丨丨丨丨)¶
(丨/丨)忠臣之子復為司𨽻(後漢書鮑昱傳拜司𨽻校尉詔/昱詣尚書使封胡降檄光武遣)¶
(小黄門問昱有所怪不對曰臣聞故事通官文書不著/姓又當司徒露布怪使司𨽻下書而著姓也帝報曰吾)¶
(固欲令天下知丨丨/丨丨丨丨丨丨也)大小太常(後漢書桓郁傳初榮受/朱普學章句四十萬言)¶
(浮辭繁長多過其實及榮入授顯宗減為二十三萬言/郁復刪省定成十二萬言由是有桓君丨丨丨丨章句)¶
(子普嗣傳爵至曽孫郁/中子焉能世傳其家學)世傳家學(見/上)小國侯(後漢書東/海㳟王傳)¶
(天恩愍哀以臣無男之故處臣三女丨丨丨此臣宿昔/常計注即婦人封侯也若吕后之妹吕須封為明光侯)¶
(蕭何夫人封/為酇侯之類)公卿詣府上壽(後漢書張酺傳酺雖在公/位而父常居田里酺毎有)¶
<pb:KR3k0058_WYG_082-7b>¶
(遷職輒一詣京師常來候酺適㑹嵗節丨丨罷朝/俱丨酺丨舉酒丨丨極歡卒日衆人皆慶羡之)勇乃¶
負荷(後漢書班勇傳延光二年夏復以勇為西域長史/將兵五百人出屯栁中明年正月勇至樓蘭以鄯)¶
(善歸附特加三級而龜兹王白英猶自疑未下勇開以/恩信白英乃率姑墨温宿自縳詣勇降勇因發其兵步)¶
(騎萬餘人到車師前王庭擊走匃奴伊蠡王於伊和谷/收得前部五千餘人於是前部始復開通還屯田栁中)¶
(四年秋勇發敦煌張掖酒泉六千騎及鄯善疏勒車師/前部兵擊後部王軍就大破之首虜八千餘人馬畜五)¶
(萬餘頭捕得軍就及匃奴持節使者將至索班没處斬/之以報其恥傳首京師永建元年更立後部故王子加)¶
(特奴為王勇又使別校誅斬東且彌王亦更立其種人/為王於是車師六國悉平其冬勇發諸國兵擊匃奴呼)¶
(衍王呼衍王亡走其衆二萬餘人皆降捕得單于從兄/勇使加特奴手斬之以結車師匃奴之隙北單于自將)¶
<pb:KR3k0058_WYG_082-8a>¶
(萬餘騎入後部至今且谷勇使假司馬曹俊馳救之單/于引去俊追斬其貴人骨都侯於是呼衍王遂徙居枯)¶
(梧河上是後車師無復虜跡城郭皆安贊定逺慷慨專/功西遐坦步葱雪咫尺龍沙慬亦抗憤丨丨丨丨注軍)¶
(就名也按索班敦煌長史為/北單于與車師後部所殺)使後世稱為清白吏子孫¶
(後漢書楊震傳性公亷不受私謁子孫常蔬食步行故/舊長者或欲令為開産業震不肯曰丨丨丨丨丨丨丨)¶
(丨丨丨以此遺/之不亦厚乎)䑛犢(後漢書楊彪傳子修為曹操所殺/操見彪問曰公何痩之甚對曰愧)¶
(無日磾先見之眀猶懐老/牛丨丨之愛操為之改容)主簿楊㑹吾之程嬰(後漢書/傅燮傳)¶
(賊遂進圍漢陽城中兵少糧盡爕猶固守時北胡騎數/千隨賊攻郡皆夙懐燮恩共於城外叩頭求送燮歸鄉)¶
(里子幹年十三從在官舍知燮性剛有髙義恐不能屈/志以免進諌曰國家昏亂遂令大人不容於朝今天下)¶
<pb:KR3k0058_WYG_082-8b>¶
(已叛而兵不足自守鄉里羗胡先佩恩徳欲令棄郡而/歸願必許之徐至鄉里率厲義徒見有道而輔之以濟)¶
(天下言未終燮慨然而歎呼幹小字曰別成汝知吾必/死邪盖聖達節次守節且殷紂之暴伯夷不食周粟而)¶
(死仲尼稱其賢今朝廷不甚殷紂吾徳亦豈絶伯夷世/亂不能養浩然之志食祿又欲避其難乎吾行何之必)¶
(死於此汝有才智勉之丨丨丨丨丨丨/丨丨也幹哽咽不能復言左右皆泣下)改其里曰髙陽¶
(後漢書荀淑傳初荀氏舊里名西豪潁隂令渤海苑康/以為昔髙陽氏有才子八人今荀氏亦有八子故丨丨)¶
(丨丨丨/丨里)竟夕不眠(後漢書第五倫傳或問倫曰公有私/乎對曰吾兄子常病一夜十往退而)¶
(安寢吾子有疾雖不省視而丨/丨丨丨若是者豈可謂無私乎)三君(後漢書陳紀傳弟/諶字季方與紀齊)¶
(徳同行父子並著齊名時/號丨丨按三君謂寔紀諶)公慙卿卿慙長(後漢書陳紀/傳建安初袁)¶
<pb:KR3k0058_WYG_082-9a>¶
(紹為太尉讓於紀紀不受拜大鴻臚年七十一卒於官/子羣為魏司空天下以為丨丨丨丨丨丨按公謂羣卿)¶
(謂紀長謂/紀父寔)使勤貴寵者此母(後漢書馮勤傳勤母年八/十毎㑹見詔敕勿拜令御)¶
(者扶上殿謂諸王曰丨丨丨/丨丨丨丨也其見親重如此)截肉未嘗不方斷葱以寸¶
為度(後漢書陸續傳是時楚王英謀反隂疏天下善士/及楚事覺顯宗得其錄有尹興名乃徴興詣廷尉)¶
(獄續與主簿梁宏功曹史駟勲及掾史五百餘人詣洛/陽詔獄就考諸吏不堪痛楚死者大半唯續宏勲掠考)¶
(五毒肌肉消爛終無異辭續母逺至京師覘候消息獄/事特急無縁與續相聞母但作饋食付門卒㠯進之續)¶
(雖見考苦毒而辭色慷慨未嘗易容唯對食悲泣不能/自勝使者怪而問其故續曰母來不得相見故泣耳使)¶
(者大怒㠯為門卒通傳意氣召將案之續曰因食餉羮/識母所自調和故知來耳非人告也使者問何以知母)¶
<pb:KR3k0058_WYG_082-9b>¶
(所作乎續曰母嘗丨丨丨丨丨丨丨丨丨丨丨丨是以/知之使者問諸謁舍續母果來于是隂嘉之上書説續)¶
(行狀帝即赦興等事還鄉/里禁錮終身續以老病卒)噬指心動(後漢書周磐傳順/少孤養母嘗出求)¶
(薪有客卒至母望順不還廼丨其丨順即丨丨棄薪馳/歸跪問其故母曰有急客來吾噬指以悟汝耳按順蔡)¶
(順/)小同(後漢書鄭康成傳康成唯有一子益恩孔融在/北海舉為孝㢘及融為黄中所圍益恩赴難隕)¶
(身有遺腹子康成以其/手文似己名之曰丨丨)怪卿志膽敢爾(後漢書㢘范傳/後辟公府㑹薛)¶
(漢坐楚王事誅故人門生莫敢視范獨往收歛之吏以/聞顯宗大怒召范入詰責曰薛漢與楚王同謀交亂天)¶
(下范公府掾不與朝廷同心而反收歛罪人何也范叩/頭曰臣無状愚戇以為漢等皆已伏誅不勝師資之情)¶
(罪當萬坐帝怒稍觧問范曰卿亷頗後邪與右将軍襃/大司馬丹有親屬乎范對曰襃臣之曽祖丹臣之祖也)¶
<pb:KR3k0058_WYG_082-10a>¶
(帝曰丨丨丨丨丨丨/因貰之由是顯名)死後必復致大鳥(後漢書楊震傳/震五子長子牧)¶
(富波相牧孫竒靈帝時為侍中帝嘗從容問竒曰朕何/如桓帝對曰陛下之於桓帝亦猶虞舜比徳唐堯帝不)¶
(悦曰卿強項真楊震子/孫丨丨丨丨丨丨丨矣)遺安(後漢書龎公傳龎公者南/郡襄陽人也居峴山之南)¶
(未嘗入城府夫妻相敬如賔荆州刺史劉表數延請不/能屈乃就候之曰夫保全一身孰若保全天下乎龎公)¶
(笑曰鴻鵠巢於髙林之上暮而得所棲黿鼉穴於深淵/之下夕而得所宿夫趨舍行止亦人之巢穴也且各得)¶
(其棲宿而已天下非所保也因釋耕於隴上而妻子耘/於前表指而問曰先生若居畎畆而不肯官祿後世何)¶
(以遺子孫乎龎公曰世皆遺之以危今獨丨之以丨雖/所遺不同未為無所遺也表歎息而去後遂擕其妻子)¶
(登鹿門山因/采藥不返)雙珠近出老蚌(魏志荀彧傳注孔融與韋/康父端書曰前日元將來)¶
<pb:KR3k0058_WYG_082-10b>¶
(淵才亮茂雅度𢎞毅偉世之器也昨日仲將又來懿性/貞實文愍篤誠保家之主也不意丨丨丨丨丨丨甚珍)¶
(貴/之)臣父清恐人知臣清恐人不知(魏志胡質傳注晉陽/秋曰晉武帝謂威曰)¶
(卿清孰與父清威對曰臣不如也帝曰以何為不如對/曰丨丨丨丨丨丨丨丨丨丨丨丨是臣不如者逺也按)¶
(威質/子)名依謙實(魏志王昶傳昶為其兄子及子作丨字/皆丨丨丨以見其意故兄子黙字處靜)¶
(沈字處道子渾字/元冲深字道冲)屏風隔座(呉志三嗣主傳注吴錄曰/孫休時紀陟父亮為尚書)¶
(令而陟為中書令毎朝/㑹詔以丨丨丨其丨)父書跪讀毎句應諾(吴志顧雍/傳注呉書)¶
(曰顧悌每得丨丨常灑掃整衣服更設几筵/舒書其上拜丨丨之丨丨丨丨畢復再拜)懐橘(吴志/陸績)¶
(傳績年六嵗於九江見袁術術出橘績懐三枚去拜辭/墮地術謂曰陸郎作賔客而丨丨乎績跪答曰欲歸遺)¶
<pb:KR3k0058_WYG_082-11a>¶
(母術大/竒之)母孫二人更相為命(蜀志楊戲傳注李密上書/曰臣無祖母無以至今日)¶
(祖母無臣亦無以終餘年丨丨丨/丨丨丨丨丨是以區區不敢廢逺)乞畱供養(晉書髙陽/王珪傳泰)¶
(始六年入朝以父/孚年髙丨丨丨丨)荀令君子(晉書荀顗傳魏時以父勲/除中郎宣帝輔政見顗竒)¶
(之曰丨丨丨之丨/也擢拜散騎侍郎)濬沖清賞非卿倫(晉書王戎傳阮籍/與渾為友戎年十)¶
(五隨渾在郎舍戎少籍二十嵗而籍與之交籍毎適渾/俄頃輒去過視戎良久然後出謂渾曰丨丨丨丨丨丨)¶
(丨也共卿言不如共/阿戎談按渾王戎父)共卿言不如共阿戎談(見/上)皆國士¶
(晉書武陔傳同郡劉公榮有知人之鑒常造周周見其/三子焉公榮曰丨丨丨也元夏最優有輔佐之才陳力)¶
(就列可為亞公叔夏季夏不/減常伯納言也按陔字元夏)男入九地之下女上九天¶
<pb:KR3k0058_WYG_082-11b>¶
之上(晉書胡奮傳泰始末武帝怠政事而耽於色大採/擇公卿女以充六宫奮女選入為貴人奮唯有一)¶
(子為南陽王友早亡及聞女為貴人哭曰老奴/不死唯有二兒丨丨丨丨丨丨丨丨丨丨丨丨)大郎(晉/書)¶
(王悦傳導性儉節帳下甘果/爛敗令棄之云勿使丨丨知)忠孝萃於一門(晉書卞壺/傳改贈壺)¶
(侍中驃騎將軍開府儀同三司謚曰忠貞祠以太牢贈/世子眕散騎侍郎眕弟盱奉車都尉眕母裴氏撫二子)¶
(尸哭曰父為忠臣汝為孝子夫何恨乎徴士翟湯聞/之歎曰父死於君子死於父丨丨之道丨丨丨丨)抱¶
置膝上(晉書王述傳温欲為子求婚於坦之及還家省/父而述愛坦之雖長大猶丨丨丨丨坦之因言)¶
(温意述大怒遽排下曰汝竟癡邪詎可畏温面而以女/妻兵也坦之乃辭以他故温曰此尊君不肯耳遂止)¶
廢蓼莪之篇(晉書王裒傳讀詩至哀哀父母生我劬勞/未嘗不三復流涕門人受業者並丨丨丨)¶
<pb:KR3k0058_WYG_082-12a>¶
(丨/丨)重光累徽(晉書韋謏傳嘗謂伯陽曰我髙我曽丨丨/丨丨我祖我考父父子子汝為我對正值)¶
(惡抵伯陽曰伯陽之不肖誠如尊/敎尊亦正值軟抵耳按伯陽謏子)枕戈泣血志在復讐¶
(晉書桓温傳彜為韓晃所害涇令江播豫焉温時年十/五丨丨丨丨丨丨丨丨至年十八㑹播已終子彪兄弟)¶
(三人居䘮置刃杖中以為温備温詭稱弔賔得/進刃彪於廬中并追二弟殺之按彜桓温父)九州伯¶
五湖長(晉書桓元傳太元末出補義興太守鬰鬰不得/志嘗登髙望震澤歎曰父為丨丨丨兒為丨丨)¶
(丨棄官/歸國)客為之起(晉書裴秀傳秀母㣲賤嫡母宣氏不/之禮嘗使進饌於丨見者皆丨丨丨)¶
(秀母曰微賤如此當應為小/兒故也宣氏知之後遂止)被髪從車(晉書荀崧傳王/彌入洛崧與百)¶
(官奔於宻未至而母亡賊追將及同旅散走崧丨丨丨/丨守喪號泣賊至棄其母尸於地奪車而去崧被四創)¶
<pb:KR3k0058_WYG_082-12b>¶
(氣絶至夜方蘓/𦵏母於宻山)作筥養母(晉書庾衮傳父亡丨丨賣以/丨丨母見其勤曰我無所食)¶
(對曰母食不甘衮將/何居母感而安之)參問日再三(晉書苻融載記性至/孝初届冀州遣使丨)¶
(丨其母動止或丨有丨/丨堅以為煩月聼一使)此兒異衆(晉書衛玠傳玠字叔/寳年五嵗風神秀異)¶
(祖父瓘曰丨丨有丨於丨/顧吾年老不見其長成耳)豈宜以子戲父(晉書張慿傳/祖鎮蒼梧太)¶
(守憑年數嵗鎮謂其父曰我不如汝/有佳兒慿曰阿翁丨丨丨丨丨丨邪)我尚生瑍瑍那得¶
不生靈運(晉書謝元傳子瑍嗣秘書郎早卒子靈運嗣/瑍少不慧而靈運文𦸼艶逸元嘗稱曰丨丨)¶
(丨丨丨丨丨丨丨丨丨按宋書作我乃/生瑍瑍那得生靈運玩文義晉書為長)執硯涕泣(晉書/范喬)¶
(傳年二嵗祖馨臨終撫喬首曰恨不見汝成人因以/所用硯與之至五嵗祖母以告喬喬便丨丨丨丨)報¶
<pb:KR3k0058_WYG_082-13a>¶
劉日短(晉書李密傳泰始初詔徴為太子洗馬密以祖/母年髙無人奉養遂不應命乃上疏曰臣密今)¶
(年四十有四祖母劉今年九十有六是臣盡節於陛/下之日長而丨養丨之丨丨也烏鳥私情願乞終養)此¶
兒當及其曽祖(晉書荀朂傳朂依於舅氏岐嶷夙成年/十五嵗能屬文從外祖魏太傅鍾繇曰)¶
(丨丨丨丨/丨丨丨)王猛之孫將門有將(宋書王鎮惡傳廣固之/役或薦鎮惡於髙祖時)¶
(鎮惡為天門臨澧令即遣召之既至與語甚異焉因留/宿明旦謂諸佐曰鎮惡丨丨丨丨所謂丨丨丨丨也)¶
查梨(宋書張敷傳敷小名丨父邵小名丨文帝戲之/曰查何如梨敷曰梨為百果之宗查何可比)我¶
雖田舍老公樂聞鼓角(宋書張興世傳父仲子由興世/致位給事興世欲將往襄陽愛)¶
(戀鄉里不肯去嘗謂興世丨丨丨丨丨丨丨丨丨丨可/送一部行田時吹之興世素㳟謹畏法憲譬之曰此是)¶
<pb:KR3k0058_WYG_082-13b>¶
(天子鼓角非田/舍老公所吹)林下正始餘風(宋書羊元保傳戎二弟/太祖並賜名曰咸曰粲)¶
(謂元保曰欲令卿二/子有丨丨丨丨丨丨)深中夙敏方成佳器(宋書謝𢎞㣲/傳童幼時精)¶
(神端審時然後言所繼叔父混名知人見而異之謂思/曰此兒丨丨丨丨丨丨丨丨有子如此足矣按思𢎞㣲)¶
(父/)以女為貞列將軍(宋書王華傳晉隆安初王㳟起兵/討王國寳時廞丁母憂在家㳟檄)¶
(令起兵廞即聚衆應之丨丨/丨丨丨丨丨以女人為官屬)嵗中不過一再相見(宋書/王敬)¶
(𢎞傳敬𢎞見兒孫丨丨丨丨丨丨丨丨見輒克日恢之/嘗請假還東定省敬𢎞克日見之至日輒不果假日將)¶
(盡恢之乞求奉辭敬𢎞呼前既至閤/復不見恢之於閤外拜辭流涕而去)平生不喜見要人¶
今不幸見汝(宋書顔延之傳子竣既貴重權傾一朝凡/所資供延之一無所受器服不改宅宇如)¶
<pb:KR3k0058_WYG_082-14a>¶
(舊常乘羸牛笨車逢竣鹵簿即屏往道側又好騎馬遨/游里巷遇知舊輙據鞍索酒得酒必穨然自得常語竣)¶
(曰丨丨丨丨丨丨丨丨丨丨丨丨竣起/宅謂曰善為之無令後人笑汝拙也)竣得臣筆測得¶
臣文(宋書顔竣傳竣光禄大夫延之子也太祖問延之/卿諸子誰有卿風對曰丨丨丨丨丨丨丨丨㚟得)¶
(臣義躍得臣酒按南史躍得臣酒下有何/尚之嘲曰誰得卿狂答曰其狂不可及語)㚟得臣義躍¶
得臣酒(見/上)名義㳟子為伯禽名竣子為辟疆(宋書顔竣/傳先是竣)¶
(未有子而大司馬江夏王義㳟諸子為元凶所殺至是/並各産男上自為制名丨丨丨丨丨丨丨以比魯公伯)¶
(禽周公旦之子也丨丨丨丨/丨丨以比漢侍中張良之子)乳汁驚出(宋書朱脩之傳/初脩之母聞其)¶
(被圍既久常憂之忽一旦丨丨丨丨母號泣告家人曰/吾今已老忽復有乳汁斯不祥矣吾兒其不利乎後問)¶
<pb:KR3k0058_WYG_082-14b>¶
(至脩之果以/此日䧟没)尊上(宋書何子平傳事母至孝揚州辟從/事史母本側庶籍注失實年未及養)¶
(而籍年已滿便去職歸家時鎮軍将軍顧覬之為州上/綱謂曰丨丨年實未八十親故所知州中差有微祿當)¶
(啟相留子平曰公家正取信黄籍籍年既至便應扶侍/私庭何容以未滿苟冐榮利且歸養之願又切㣲情覬)¶
(之益/重之)籍年既至便應扶侍私庭(見/上)既見其生實欲其可¶
(宋書陶潛傳顧慙華鬢負景隻立三千之罪無後其急/我誠念哉&KR0561;聞爾泣卜云嘉日占爾良時名爾曰儼字)¶
(爾求思温㳟朝夕念兹在兹尚想孔伋庶其企而厲夜/生子遽而求火凡百有心奚待於我丨丨丨丨丨丨丨)¶
(丨人亦有言斯情無假日居月諸漸免于孩福不虛至/禍亦易來夙興夜寐願爾斯才爾之不才亦已焉哉)¶
戴碩子三兒敵陳載三千萬錢(宋書戴法興傳父碩子/販紵為業法興二兄延)¶
<pb:KR3k0058_WYG_082-15a>¶
(夀延興並修立延夀善書法興好學山隂有陳載者家/富有錢三千萬鄉人咸云丨丨丨丨丨丨丨丨丨丨丨)¶
(丨/)莫賀郎(宋書鮮卑吐谷渾傳遂立子視連為世/子委之事號曰丨丨丨莫賀宋言父也)貎類¶
中郎性似文靖(宋書謝𢎞㣲傳時有蔡湛之者及見謝/安兄弟謂人曰𢎞㣲丨丨丨丨而丨丨)¶
(丨/丨)當得一子(齊書周盤龍傳上遣軍主成買戌甬城謂/人曰我今作甬城戌我兒丨丨丨丨或問)¶
(其故買曰甬城與虜同岸危險具多我豈能使虜不敢/南向我若不没虜則應破虜兒不作孝子便當作世子)¶
(也/)父子兩匹騎縈攪數萬人(齊書周盤龍傳盤龍子奉/叔單馬率二百餘人䧟陣)¶
(虜萬餘騎張左右翼圍繞之一騎走還報奉叔已没盤/龍方食棄筯馳馬奮矟直奔虜素畏盤龍驍名即時披)¶
(靡時奉叔已大殺虜得出在外盤龍不知乃衝東擊西/奔南突北衆莫敢當奉叔見其父久不出復躍馬入陣)¶
<pb:KR3k0058_WYG_082-15b>¶
(丨丨丨丨丨丨丨丨丨丨虜衆/大敗盤龍父子由是名播北國)節嵗問訊皆先克日(齊/書)¶
(王延之傳延之家訓方嚴不妄見子弟雖/丨丨丨丨丨丨丨丨子倫之見兒子亦然)殊有鳳毛(齊/書)¶
(謝超宗傳好學有文詞盛得名譽觧褐奉朝請新安王/子鸞孝武帝寵子超宗以選補王國常侍王母殷淑儀)¶
(卒超宗作誄奏之帝大嗟賞曰/超宗丨丨丨丨恐靈運復出)靈運復出(見/上)今世曽子¶
(齊書劉瓛傳瓛有至性祖母病疽經年手持膏藥漬指/為爛母孔氏甚嚴明謂親戚曰阿稱便是丨丨丨丨阿)¶
(稱瓛小/字也)名兒為風月景山水(齊書謝&KR0682;傳&KR0682;四兄颺朏/顥嵸世謂謝莊丨丨丨丨)¶
(丨丨/丨丨)才識可嘉足懋先基(齊書袁彖傳父覬武陵太守/彖少有風氣好屬文舉秀才)¶
(歴諸王府參軍不就覬臨終與兄顗書曰史/公丨丨丨丨丨丨丨丨矣史公彖之小字也)劉公不亡¶
<pb:KR3k0058_WYG_082-16a>¶
(齊書劉繪傳父勔宋末權貴門多人客使繪與之共語/應接流暢勔喜曰汝後若束帶立朝可與賔客言矣觧)¶
(褐著作郎太祖太尉行参軍事/太祖見而歎曰丨丨為丨丨矣)太邱之召元方方之為¶
劣(齊書杜栖傳徴士京産子也同郡張融與京産相友/毎相造言論栖常在側融指栖曰昔陳丨丨丨丨丨)¶
(丨丨丨丨丨以今方古古人何貴栖出京師從儒士劉/瓛受學善清言能彈琴飲酒名儒貴逰多敬待之中書)¶
(郎周顒與京産書曰賢子學業清標後來之秀嗟/慕之懐豈知云已所謂人之英彦若已有之也)學業¶
清標後來之秀(見/上)常遣減油滅火(梁書沈約傳孤貧篤/志好學晝夜不倦母)¶
(恐其以勞生疾丨丨丨丨丨丨而/晝之所讀夜輒誦之遂博通羣籍)吾家千金(梁書謝朏/傳年十嵗)¶
(能屬文莊逰土山賦詩使朏命篇朏攬筆便就瑯琊王/景文謂莊曰賢子足稱神童復為後來特達莊笑因撫)¶
<pb:KR3k0058_WYG_082-16b>¶
(朏背曰真/丨丨丨丨)以身蔽刃(梁書張稷傳稷長女楚瑗適㑹稽/孔氏無子歸宗至稷見害女丨丨)¶
(丨丨先/父卒)乾䕃(梁書袁昻傳夙以不天㓜傾/丨丨資敬未奉過庭莫承)引騶清道悲¶
感不勝(梁書王僧孺傳除逰擊將軍兼御史中丞僧孺/㓜貧其母鬻紗布以自業嘗携僧孺至市道遇)¶
(中丞鹵簿驅廹溝中及是拜/日丨丨丨丨丨丨丨自丨)始驗康公積善之慶(梁書/蕭幾)¶
(傳湘州刺史楊公則曲江之故吏也毎見幾謂人曰康/公此子可謂桓靈寳出及公則卒幾為之誄時年十五)¶
(沈約見而竒之謂其舅蔡撙曰昨見賢甥楊平/南誄文不減希逸之作丨丨丨丨丨丨丨丨)氣骨似¶
我(梁書邱遲傳父靈鞠有才名仕齊官至大中/大夫遲八嵗便屬文靈鞠嘗謂丨丨丨丨)已見今¶
徐勝前徐後謝何必愧前謝(梁書謝幾卿傳普通六年/詔西昌侯藻北侵擢為軍)¶
<pb:KR3k0058_WYG_082-17a>¶
(師長史與僕射徐勉别勉云淮淝之役前謝已著竒功/未知今謝何如幾卿應聲曰丨丨丨丨丨於丨丨丨丨)¶
(丨丨丨/於丨丨)嘉樹為憲之種(梁書顧憲之傳遷給事黄門侍/郎兼尚書吏部郎中宋世其祖)¶
(覬之嘗為吏部於庭植丨丨謂人曰/吾丨丨丨丨耳至是憲之果為此職)文體翩翩無忝爾¶
祖(陳書沈衆傳祖約梁特進父旋梁給事黄門侍郎衆/好學頗有文才起家梁鎮衛南平王法曹参軍太子)¶
(舍人是時梁武帝制千字詩衆為之注觧與陳郡謝景/同時召見於文徳殿帝令衆為竹賦賦成奏之帝手勅)¶
(答曰卿丨丨丨丨/可謂丨丨丨丨)必荷門基(陳書陸瓊傳丁父憂毁瘠/有至性從祖襄歎曰此兒)¶
(丨丨丨丨所/謂一不為少)外䕃(陳書謝貞傳少罹/酷罰十四傾丨丨)進退不入(南史謝/朏傳宋)¶
(明帝嘗敕朏與謝鳳子超宗從鳳莊門入二人俱至超/宗曰君命不可以不往乃趨而入朏曰君處臣以禮丨)¶
<pb:KR3k0058_WYG_082-17b>¶
(丨丨丨時人兩稱/之以比王尊王陽)得無貽厥之力(南史到溉傳子鏡鏡/子藎早聰慧位尚書)¶
(殿中郎嘗從武帝幸京口登北顧樓賦詩藎受詔便就/上以示溉曰藎定是才子翻恐卿從來文章假手於藎)¶
(因賜絹二十疋後溉毎和御詩上/輙手詔戲溉曰丨丨丨丨丨丨乎)百不為多一不為少¶
(南史任昉傳幼而聰敏早稱神悟四嵗誦詩數十篇八/嵗能屬文自製月儀辭義甚美褚彦囘嘗謂遥曰聞卿)¶
(有令子相為喜之所謂丨丨丨/丨丨丨丨丨由是聞聲藉甚)不湏苦教(魏書穆壽傳/夀與崔浩等)¶
(輔政人皆敬浩壽獨凌之又自恃位任以為人莫已及/謂其子師曰但令吾兒及我亦足勝人丨丨丨丨之)¶
郊祀並乘軒軺(魏書崔浩傳太宗初拜博士祭酒賜爵/武城子常授太宗經書毎至丨丨父子)¶
(丨丨丨丨/時人榮之)昔有一祁今有二奚(魏書房堅傳太和初髙/祖擢為秘書郎遷司空)¶
<pb:KR3k0058_WYG_082-18a>¶
(諮議齊州大中正髙祖臨朝令諸州中正名舉所知千/秋與幽州中正陽尼各舉其子髙祖曰丨丨丨丨名垂)¶
(往史丨丨丨/丨當聞來牒)同氣異息(魏書竇瑗傳子於父母丨丨/丨丨終天靡報在情一也)兄¶
兄(北齊書南陽王綽傳綽兄弟皆呼父為丨/丨嫡母為家家乳母為姊姊婦為妹妹)聞有所生¶
欲得暫見(北齊書趙郡王琛子叡傳叡小名湏㧞生三/旬而孤聰慧夙成特為髙祖所愛養於宫中)¶
(令游孃母之恩同諸子魏興和中襲爵南趙郡公至四/嵗未嘗識母其母則魏華陽公主也有鄭氏者叡母之)¶
(從母姊妹之女戲語叡曰汝是我姨兒何因倒親游氏/叡因問訪遂精神不怡髙祖甚以為怪疑其感疾欲命)¶
(醫㸔之叡對曰兒無患苦但丨丨丨丨丨丨丨丨髙祖/驚曰誰向汝道耶叡具陳本末髙祖命元夫人令就宫)¶
(與叡相見叡前跪拜因抱頭大哭髙祖甚以悲傷語平/秦王曰此兒天生至孝我兒子無有及者遂為休務一)¶
<pb:KR3k0058_WYG_082-18b>¶
(日/)此兒恬裕有我家風(北齊書楊愔傳學庭前有柰樹/實落地羣兒咸爭之愔頽然獨)¶
(坐其季父暐適入學舘見之大用嗟/異顧謂賔客曰丨丨丨丨丨丨丨丨)推燥居濕咽苦吐¶
甘(舊唐書禮儀志子之於母慈愛特深非母不生非/母不育丨丨丨丨丨丨丨丨生養勞瘁恩斯極矣)各¶
得父一絶(舊唐書宋之問傳世人以之問父為三絶之/問以文詞知名弟之悌有勇力之遜善書議)¶
(者云丨丨/丨之丨丨)累朝盛典出父子手(舊唐書賈至傳至天寳/末為中書舍人祿山之)¶
(亂從上皇幸蜀時肅宗即位於靈武上皇遣至為傳位/册文上皇覽之歎曰昔先帝遜位於朕册文則卿之先)¶
(父所為今朕以神器大寳付儲君卿又當/演誥丨丨丨丨丨卿丨丨之丨可謂難矣)御前得蒲萄¶
遺母(舊唐書陳叔達傳嘗賜食於丨丨丨丨丨執而不/食髙祖問其故對曰臣母患口乾求之不能致欲)¶
<pb:KR3k0058_WYG_082-19a>¶
(歸以丨丨髙祖喟然流涕曰/卿有母可遺乎因賜物百叚)克傳弓冶(舊唐書趙道興/傳趙道興者甘)¶
(州酒泉人隋右武候大將軍才之子也道興貞觀初歴/遷左武候中郎將明閑宿衛號為稱職太宗嘗謂之曰)¶
(卿父為隋武候將軍甚有當官之譽卿今丨丨丨丨可/謂不墜家聲因授右武候將軍賜爵天水縣子其父時)¶
(廨宇仍舊不改/時人以為榮)父子同掌樞宻(舊唐書蘇瓌傳神龍中/累遷給事中加修文舘)¶
(學士俄拜中書舍人尋而頲父同中書門下三品丨丨/丨丨丨丨時以為榮機事填委文誥皆出頲手中書令)¶
(李嶠歎曰舍人思如/湧泉嶠所不及也)頲過其父(舊唐書蘇瓌傳開元四/年遷紫微侍郎同紫微)¶
(黄門平章事與侍中宋璟同知政事璟剛正多所裁斷/頲皆順從其美若上前承㫖敷奏及應對則頲為之助)¶
(相得甚悦璟嘗謂人曰吾與蘇家父子前後同時為宰/相僕射長厚誠為國器若獻可替否罄盡臣節斷割吏)¶
<pb:KR3k0058_WYG_082-19b>¶
(事至公無私即/丨丨丨丨也)白雲親所居(舊唐書狄仁傑傳仁傑授/并州都督府法曹其親在)¶
(河陽别業仁傑赴并州登太行山南望見丨丨孤飛謂/左右曰吾丨丨丨在此雲下瞻望佇立久之雲移乃行)¶
好消息惡消息(舊唐書崔元暐傳其母盧氏嘗誡之曰/吾見姨兄屯田郎中辛元馭云兒子從)¶
(宦者有人來云貧乏不能存此是丨丨丨若聞貲貨充/足衣馬輕肥此丨丨丨吾常重此言以為確論比見親)¶
(表中仕宦者多將錢物上其父母父母但知喜悦竟不/問此物從何而來必是禄俸餘資誠亦善事如其非理)¶
(所得此與盗賊何别縱無大咎獨不内愧於心孟母不/受魚鮓之饋盖為此也汝今坐食祿俸榮幸已多若其)¶
(不能忠清何以戴天覆地孔子云雖日殺三牲之養猶/為不孝又曰父母惟其疾之憂特宜修身潔已勿累吾)¶
(此意之元暐遵奉母/氏教誡以清謹見稱)卿之令子朕之直臣(舊唐書鄭餘/慶傳子瀚為)¶
<pb:KR3k0058_WYG_082-20a>¶
(右補闕獻疏切直人為危之及餘慶入朝憲/宗謂餘慶曰丨丨丨丨丨丨丨丨可更相賀)越公兒郎¶
故有家風(舊唐書楊纂傳𢎞禮毎入叅謀議出則統衆/攻戰駐蹕之陣領馬步二十四軍出其不意)¶
(以擊之所向摧破太宗自山下見𢎞禮所統之衆人皆/盡力殺獲居多甚壯之謂許敬宗等曰丨丨丨丨丨丨)¶
(丨丨矣按𢎞禮纂/族子素弟之子)問安不盡辨(舊唐書郭子儀傳諸孫/數十人毎羣孫丨丨丨)¶
(丨丨頷/之而已)勤幹家風(舊唐書韋機傳孫岳亦以吏幹著名/則天時累轉汝州司馬㑹則天幸長)¶
(安召拜尚舍奉御從駕還京因召見則天謂曰卿是韋/機之孫丨丨固有丨丨也卿之家事朕悉知之因問家)¶
(人名賞慰良久/尋拜太原尹)去㡌導轝(舊唐書崔邠傳改太常卿知/吏部尚書銓亊故事太常卿)¶
(初上大閲四部樂於署觀者縱焉邠自私第丨/丨親丨母丨公卿逢者迎騎避之衢路以為榮)系孫(舊/唐)¶
<pb:KR3k0058_WYG_082-20b>¶
(書柳宗元傳宗元後魏/侍中濟隂公之丨丨)知公輔才(唐書王珪傳始隱居/時與房元齡杜如晦)¶
(善母李嘗曰汝必貴然未丨所與逰者何如人而試與/偕來㑹元齡等過其家李闚大驚敕具酒食歡盡日喜)¶
(曰二客丨丨/丨汝貴不疑)受公主謁(唐書王珪傳子敬直尚南平公/主是時諸主下嫁以帝女貴未)¶
(嘗行見舅姑禮珪曰主上循法度吾當丨丨丨丨見豈/為身榮將以成國家之美於是與夫人坐堂上主執笲)¶
(盥饋乃退其後公主降有/舅姑者備婦禮本於珪)八葉宰相(唐書蕭瑀傳賛自/瑀逮遘凡丨丨丨)¶
(丨名徳相望與唐盛衰/世家之盛古未有也)䕶兒兒作相世南男作匠(唐書/來濟)¶
(傳父本驍將而恒濟俱以學行稱相次知政事時虞世/南子昶無才術歴將作少匠工部侍郎主工作許敬宗)¶
(曰丨丨丨丨丨丨丨丨/丨丨文武豈有種耶)得父清白(唐書楊慎矜傳慎矜/沈毅任氣健而才初)¶
<pb:KR3k0058_WYG_082-21a>¶
(為汝陽令有治稱隆禮罷太府明皇訪其子可代父任/者宰相以慎餘慎矜慎名皆丨丨丨丨帝喜擢慎矜監)¶
(察御史知太府出納慎餘太子舎人主長安倉/慎名大理評事為含嘉倉出納使被眷尤渥)半千孫¶
(唐書李泌傳開元十九年悉召能言佛道孔子者相答/難禁中有員俶者九嵗升坐詞辨注射坐人皆屈帝異)¶
(之曰丨丨/丨固當然)均指使(唐書盧邁傳改尚書右丞以本官同/中書門下平章事進中書侍郎叔下)¶
(邽令休沐過家邁終日與羣/子姓丨丨丨無位貌之異)韓穆家法(唐書穆寧傳寧/居家嚴常撰家)¶
(令訓諸子人一通先是韓休家訓子姓/至嚴貞元間言家法者尚韓穆二門云)和熊膽丸(唐書/柳公)¶
(綽傳子仲郢字諭䝉母韓即臯女也善訓子故仲郢幼/嗜學嘗丨丨丨丨使夜咀嚥以助勤長工文著尚書二)¶
(十四司箴為/韓愈咨賞)庭責定軍(唐書李景讓傳景讓常怒牙將/杖殺之軍且謀變母欲息衆讙)¶
<pb:KR3k0058_WYG_082-21b>¶
(召景讓庭責曰爾鎮撫方面而輕用刑一夫不寧豈特/上負天子亦使百嵗母銜羞泉下何面目見先大夫乎)¶
(將鞭其背吏大將再拜請不/許皆泣謝廼罷一軍遂定)譽兒癖(唐書王勃傳福畤/少子勸亦有文福)¶
(畤嘗詫韓思彦思彦戲曰武子有馬癖君有丨丨丨王/家癖何多耶使助出其文思彦曰生子若是可夸也按)¶
(福畤勃父勸/助皆勃弟)兩書并行(唐書李邕傳父善注文選釋事/而忘意書成以問邕邕不敢對)¶
(善詰之邕意欲有所更善曰試為我補益之/邕附事見義善以其不可奪故丨丨丨丨)求増父秩¶
(唐書孫逖傳父嘉之第進士終襄邑令逖遷中書舍人/是時嘉之且八十猶為令逖丨降外官丨丨丨帝嘉納)¶
(拜嘉之宋州/司馬聼致仕)冡息(唐書桑道茂傳李鵬為盛唐令道茂/曰君位止此而丨丨位宰相次息亦)¶
(大/鎮)次息(見/上)州里矜式(唐書列女傳金節婦者安南賊帥/陶齊亮之母也嘗以忠義誨齊亮)¶
<pb:KR3k0058_WYG_082-22a>¶
(頑不受遂絶之自田而食紡而衣丨丨丨丨焉/大歴初詔賜兩丁侍養本道使四時存問終身)自田而¶
食紡而衣(見/上)竒兒(五代史唐莊宗紀存朂克用長子也/初克用破孟方立於邢州還軍上黨)¶
(置酒三垂岡伶人奏百年歌至於衰老之際聲辭甚悲/坐上皆悽愴時存朂在側方五嵗克用慨然捋鬚指而)¶
(笑曰吾行老矣此丨丨也後/二十年其能代我戰於此乎)靈椿丹桂(宋史竇儀傳儀/學問優博風度)¶
(峻整弟儼侃偁僖皆相繼登科馮道與禹鈞有舊嘗贈/詩有丨丨一株老丨丨五枝芳之句縉紳多諷誦之當)¶
(時號為竇/氏五龍)迭奉壽觴(宋史吕䝉正傳景徳二年春表請/歸洛䝉正至洛有園亭花木日與)¶
(親舊宴㑹子孫環列/丨丨丨丨怡然自得)兩京相望(宋史王化基傳孫詔歴/工兵户三部侍郎轉開)¶
(封尹時子璹使京西攝尹洛/父子丨丨丨丨人以為榮)手植三槐(宋史王旦傳父/祐世多稱其隂)¶
<pb:KR3k0058_WYG_082-22b>¶
(徳丨丨丨丨於庭曰吾後世必/有為三公者此其所以志也)畫荻(宋史歐陽修傳四/嵗而孤母鄭親誨)¶
(之學家貧至以/荻畫地學書)讀范滂傳(宋史蘇軾傳生十年父洵逰/學四方母程氏親授以書程)¶
(氏丨東漢丨丨丨慨然太息軾請曰軾若為滂母/許之否乎程氏曰汝能為滂吾顧不能為滂母耶)小坡¶
大坡(宋史蘇過傳時稱為丨/丨盖以軾為丨丨也)雲間鶴(宋史李光傳童穉/不戲弄父髙稱曰)¶
(吾兒丨丨丨/其興吾門乎)知以善養(宋史尹焞傳焞少師事程頤嘗/應舉發䇿有誅元祐諸臣議不)¶
(對而出告頤曰焞不復應進士舉矣頤曰子有母在焞/歸告其母母曰吾丨汝丨丨丨不知汝以禄養頤聞之)¶
(曰賢哉/母也)萬事休(宋史荆南髙氏世家保朂字省躬從誨/第十子保融同母弟也初保朂在保抱)¶
(從誨獨鍾愛故或盛怒見之必/釋然而笑荆人目為丨丨丨)剪髪易書(元史陳祜傳/祐少好學家)¶
<pb:KR3k0058_WYG_082-23a>¶
(貧母張氏嘗丨丨丨丨/使讀之長遂博通經史)降於父母一等(元史許有壬傳/今制封贈祖父)¶
(母丨丨丨丨丨丨盖推/恩之法近重而逺輕)奉承續行(董仲舒春秋繁露父/之所生其子長之父)¶
(之所長其子養之父之所養其子成之諸父所為其子/皆丨丨而丨丨之不敢不致如父之意盡為人之道也)¶
如火樂木(董仲舒春秋繁露以子而/迎成養丨丨之丨丨也)視土事火(董仲舒/春秋繁)¶
(露為人子者丨丨之丨丨也雖居中央亦嵗亡十二日/之王傳於火以調和養長然而弗名者皆并功於火火)¶
(得以盛不敢與父/分美孝之至也)四産八男(董仲舒春秋繁露傳曰周/國子多賢審殖至於駢産)¶
(男者四丨丨而得丨/丨皆君子俊雄也)願食藜藿為親負米不可復得(劉/向)¶
(説苑子路曰負重道逺者不擇地而休家貧親老者不/擇禄而仕昔者由事二親之時常食藜藿之實而為親)¶
<pb:KR3k0058_WYG_082-23b>¶
(負米百里之外親没之後南逰於楚從車百乘積粟萬/鍾累茵而坐列鼎而食丨丨丨丨丨丨丨丨之時丨丨)¶
(丨丨也枯魚銜索幾何不蠧二親之夀忽如過隙草木/欲長霜露不使賢者欲養二親不待故曰家貧親老不)¶
(擇祿而/仕也)橋仰梓俯(劉向説苑伯禽與康叔封朝於成王/見周公三見而三笞康叔有駭色謂)¶
(伯禽曰有商子者賢人也與子見之康叔封與伯禽見/商子曰某某也曰吾二子者朝乎成王見周公三見而)¶
(三笞其説何也商子曰二子盍相與觀乎南山之陽有/木焉名曰橋二子者往觀乎南山之陽見丨竦焉實而)¶
(丨反以告乎商子商子曰橋者父道也商子曰二子盍/相與觀乎南山之隂有木焉名曰梓二子者往觀乎南)¶
(山之隂見丨勃焉實而丨反以告商子商子曰梓者子/道也二子者明日見乎周公入門而趨登堂而跪周公)¶
(拂其首勞而食之曰安見君子二子/對曰見商子周公曰君子哉商子也)小箠則待大箠則¶
<pb:KR3k0058_WYG_082-24a>¶
走(劉向説苑曽子芸𤓰而誤斬其根曽晳怒援大杖擊/之曽子仆地有頃蘇蹷然而起進曰曩者參得罪於)¶
(大人大人用力敎參得無疾乎退屏鼔琴而歌欲令曽/晳聼其歌聲令知其平也孔子聞之告門人曰参来勿)¶
(内也曽子自以無罪使人謝孔子孔子曰汝聞瞽叟有/子名曰舜舜之事父也索而使之未嘗不在側求而殺)¶
(之未嘗可得丨丨丨丨丨丨丨丨以逃暴怒也今子委/身以待暴怒立體而不去殺身以䧟父不義不孝孰是)¶
(大乎汝非天子之民耶殺天子之民罪奚如以曽/子之材又居孔子之門有罪不自知處義難乎)泣笞¶
(劉向説苑伯俞有過其母笞之泣其母曰他日笞子未/嘗見泣今泣何也對曰他日俞得罪笞嘗痛今母之力)¶
(不能使痛是以泣故曰父母怒之不作於意不見於色/深受其罪使可哀憐上也父母怒之不作於意不見其)¶
(色其次也父母怒之/作於意見於色下也)三遷(劉向列女傳孟母舍近墓孟/子之少也嬉游為墓間之事)¶
<pb:KR3k0058_WYG_082-24b>¶
(母曰此非所以居處子也乃去舍市傍其嬉戲為賈人/衒賣之事又曰此非所以居處子也復徙舍學宫之傍)¶
(其嬉逰乃設俎豆揖譲進退母/曰此真可以居吾子矣遂居之)斷織(劉向列女傳孟子/既學而歸孟母方)¶
(績問曰學所至矣孟子曰自若也母以刀丨其丨曰子/之廢學若吾斷斯織也孟子懼旦夕勤學遂成名儒)¶
牽衣不與(焦氏易林愛我/嬰女丨丨丨丨)彭祖九子(焦氏易林丨丨/丨丨據徳不殆)一¶
室百孫(焦氏易林丨丨/丨丨公悦嫗歡)取象五行轉相生(班固白虎通/父子法地丨)¶
(丨丨丨丨/丨丨也)教法度(班固白虎通父者/矩也以法度教子)如父非父如母非¶
母(班固白虎通稱夫之父母謂之舅姑何尊丨/丨而丨丨者舅也親丨丨而丨丨者姑也)搤臂(王/充)¶
(論衡曽子出薪於野有客至而欲去曽母曰願留参方/到即以右手丨其左丨曽子左臂立痛即馳至問母臂)¶
<pb:KR3k0058_WYG_082-25a>¶
(何故痛母曰今者客來/欲去吾搤臂以呼汝耳)雅子(王充論衡夫田嬰俗父而/田文丨丨也嬰信忌不實)¶
(義文信命/不避諱)賦懐氷(黄憲天祿閣外史韓王暑而求凍饌/世子以私財作氷室取羮饌而藏之)¶
(既凍乃進于王韓/王悦為之丨丨丨)精感萬里(干寳捜神記曽子從仲尼/在楚而心動辭歸問母母)¶
(曰思爾齧指孔子曰/曽参之孝丨丨丨丨)三母堂(常璩華陽國志季姜梓潼/文氏女王敬伯夫人少讀)¶
(詩禮敬伯前夫人子博女紀流季姜生康稚芝女始示/凡前後八子撫育恩愛親繼若一堂博妻犍為楊進及)¶
(博子遵婦蜀郡張叔紀服姑/之教皆有賢訓號丨丨丨)風氣日上足散人懐(劉義/慶世)¶
(説王平子與人書稱其/兒丨丨丨丨丨丨丨丨)將車持杖應門行酒(劉義慶世/説陳太邱)¶
(詣荀朗陵使元方丨丨季方丨丨長文尚小載著車中/既至荀使叔慈丨丨慈明丨丨餘六龍下食文若亦小)¶
<pb:KR3k0058_WYG_082-25b>¶
(坐著/膝前)雪日内集(劉義慶世説謝太傅寒丨丨丨丨與兒/女講論文義俄而雪驟公欣然曰白雪)¶
(紛紛何所似兄子朗曰撒鹽空中差可/擬兄女曰未若柳絮因風起公大笑樂)珠娘珠兒(任昉/述異)¶
(記越俗以珠為上寶生女/謂之丨丨生男謂之丨丨)吾不及吉甫汝不及伯竒(顔/氏)¶
(家訓吉甫賢父也伯竒孝子也賢父御孝子合得終於/天性而後妻間之伯竒遂放曽参婦死謂其子曰丨丨)¶
(丨丨丨丨丨丨丨丨王駿喪妻亦謂人曰吾不及/曽参子不如華元並終身不娶此等足以為誡)家公¶
(顔氏家訓侯覇之子/孫稱其祖父曰丨丨)渠自有門(劉餗隋唐嘉話褚遂良/其父亮尚在乃别開門)¶
(敕嘗有以賜遂良使者由正/門而入亮出曰丨丨丨丨)三代為相(陳翺卓異記丨/丨丨丨河東公)¶
(張嘉貞子延賞賞子𢎞靖按漢書韋平/繼嗣為丞相者若今之張氏三代無比)三五世必有肖¶
<pb:KR3k0058_WYG_082-26a>¶
其祖先形狀者(薛用弱集異記用弱嘗聞人之紹續其/或丨丨丨則丨一人丨丨丨丨丨之丨)¶
(丨丨斯/豈驗歟)驗七黒辨雙環(郭湜髙力士傳髙公所生母麥/氏即隋將鐡杖曽孫始與母别)¶
(時年十嵗母撫其首泣曰與汝分别再見無時然汝胸/上七黒子他人云必貴吾若不死得重見記取此言汝)¶
(常弄吾臂上雙金鐶吾亦留㸔待見汝伺之慎勿忘却/即與決别向三十年後知母在瀧州雖使人迎候終不)¶
(敢望見及到子母並不相識母問曰與汝别時記語否/胸前有黒子母曰在否即觧衣視之母亦出金鐶示之)¶
(一時號泣累日不止上聞登時召見封越國夫人便於/養父母家安置十餘年後卒𦵏東京原燕公誌墓曰丨)¶
(丨丨於子心丨丨丨/於母臂即此事也)郎罷(吴處厚青箱雜記閩人/謂子為囝謂父為丨丨)幼則¶
束以禮義長則訓以詩書(王偁東都事略蘇易簡傳太/宗召其母薛氏入禁中賜寳)¶
<pb:KR3k0058_WYG_082-26b>¶
(冠霞帔命坐問曰何以教子對曰丨丨丨丨丨丨/丨丨丨丨丨丨太宗歎曰孟母也賜白金千兩)朝服¶
侍立(王闢之澠水燕談宰相王溥父祚少為太原掾及/溥為相客或候祚溥常丨丨丨丨客不安席求去)¶
(祚曰學生勞/賢者起避耶)杖碎金魚(王闢之澠水燕談陳堯咨善射/及守荆州囘母馮夫人問曰汝)¶
(為郡有何異政堯咨曰毎以弓矢為樂母曰汝父教汝/以忠孝輔國家今汝不務行仁化而專務一夫之勇豈)¶
(汝父志耶丨/之丨其丨丨)寓字於名(陸游老學庵筆記賀方囘有二/子曰房曰廪於文房從方廪從)¶
(囘盖丨父丨/丨二子丨也)父子狀元及第(王明清揮麈前錄本朝丨/丨丨丨丨丨張去華子師)¶
(徳梁灝子固兄弟孫何孫/僅陳堯佐堯咨四家而已)螟蛉(王楙野客叢書今呼非/所生之子為丨丨觀南)¶
(史宋明帝負螟之慶言廢帝非所生也北史胡叟養子/字螟蛉又觀董仲舒斷甲無子養非所生引詩螟蛉有)¶
<pb:KR3k0058_WYG_082-27a>¶
　(子蜾蠃負之之/義知此説尚矣)¶
　¶
　¶
　¶
　¶
　¶
　¶
　¶
<pb:KR3k0058_WYG_082-27b>¶
　¶
　¶
　¶
　¶
　¶
　¶
　¶
御定子史精華卷八十二¶
