# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:27.913059
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷九十
<pb:KR3k0058_WYG_090-1a>¶
　欽定四庫全書¶
御定子史精華卷九十¶
　　品行部四¶
　　　陰徳¶
　夜行(管子召逺者使無為焉親近者言無事焉/唯丨丨者獨有也注夜行謂陰行其徳)心行(管/子)¶
　(四方所歸丨丨者也/注心行與上夜行合)穆行(吕氏春秋荆莊哀王獵於雲/夢射随兕中之申公子培刼)¶
　(王而奪之王曰何其暴而不敬也命吏誅之左右大夫/皆進諫曰子培賢者也又為王百倍之臣此必有故願)¶
　(察之也不出三月子培疾而死荆興師戰於兩棠大勝/晉歸而賞有功者申公子培之弟進請賞於軍旅曰臣)¶
<pb:KR3k0058_WYG_090-1b>¶
　(兄之有功也於車下王曰何謂也對曰臣之兄犯暴不/敬之名觸死亡之罪於王之側其愚心將以忠於君王)¶
　(之身而持千嵗之夀也臣之兄嘗讀故記曰殺随兕者/不出三月是以臣之兄驚懼而爭之故伏其罪而死王)¶
　(令人發平府而視之於故記果有乃厚賞之申公子培/其忠也可謂丨丨矣穆行之意人知之不為勸人不知)¶
　(不為阻行無/髙乎此矣)鍾離葉陽(戰國筞齊王使使者問趙威后/威后問使者曰齊有處士曰丨)¶
　(丨子無恙耶是其為人也有糧者亦食無糧者亦食有/衣者亦衣無衣者亦衣是助王養其民者也何以至今)¶
　(不業也丨丨子無恙耶是其為人哀鰥寡䘏孤獨振/困窮補不足是助王息其民者也何以至今不業也)償¶
　金(史記直不疑傳塞侯直不疑者南陽人也為郎事文/帝其同舍有告歸誤持其同舍郎金去已而金主覺)¶
　(妄意不疑不疑謝有之買金償而告歸者来而歸金而/前郎亡金者大慚以此稱為長者索隠述賛綰無他腸)¶
<pb:KR3k0058_WYG_090-2a>¶
(塞有/陰徳)唯恐人知其為吏跡(史記直不疑傳不疑學老子/言其所臨為官如故丨丨丨)¶
(丨丨丨丨丨也不好/立名稱稱為長者)何知不反水漿(漢書張安世傳為/光禄勲郎有醉小)¶
(便殿上主事白行法安世曰丨以丨/其丨丨丨丨耶如何以小過成罪)于公所決皆不恨¶
(漢書于定國傳于定國字曼倩東海郯人也其父于公/為縣獄吏郡決曺決獄平罹文法者丨丨丨丨丨丨丨)¶
(郡中為之生立/祠號曰于公祠)恩及四海(漢書丙吉傳後元二年武帝/疾徃来長楊五柞宫望氣者)¶
(言長安獄中有天子氣於是上遣各使者分條中都官/詔獄繫者亡輕重一切皆殺之内謁者令郭穰夜到郡)¶
(邸獄吉閉門拒使者不納曰皇曾孫在他人亡辜死者/猶不可况親曾孫乎相守至天明不得入穰以聞因劾)¶
(奏吉武帝亦寤曰天使之也因赦天下/郡邸獄繫者獨頼吉得生丨丨丨丨矣)絶口不道前恩¶
<pb:KR3k0058_WYG_090-2b>¶
(漢書丙吉傳武帝末巫蠱事起吉以故廷尉監徵詔治/巫蠱郡邸獄時宣帝生數月以皇曾孫坐衛太子事繫)¶
(吉見而憐之又心知太子無事實重哀曾孫無辜吉擇/謹厚女徒令保養曽孫置閒燥處吉治巫蠱事連嵗不)¶
(決曽孫病㡬不全者數焉吉數勅保養乳母加致醫藥/視過甚有㤙惠以私財物給其衣食宣帝初即位賜吉)¶
(爵闗内侯吉為人深厚不伐善自曽孫遭遇丨丨丨丨/丨丨故朝廷莫能明其功也地節三年立皇太子吉為)¶
(太子太傅數月遷御史大夫及霍氏誅上躬親政省尚/書事是時掖庭官婢則令民夫上書自陳嘗有阿保之)¶
(功章下掖庭令考問則辭引使者丙吉知状掖庭令将/則詣御史府以視吉吉識謂則曰汝嘗坐養皇曽孫不)¶
(謹督笞汝安得有功獨渭城胡組淮陽郭徵卿有㤙耳/分别奏組等共養勞苦状詔吉求組徴卿已死有子孫)¶
(皆受厚賞詔免則為庶人賜錢十萬上親見問然後知/吉有舊恩而終不言上大賢之制詔丞相朕㣲𣺌時御)¶
<pb:KR3k0058_WYG_090-3a>¶
(史大夫吉與朕有舊恩厥徳茂焉詩不云乎亡徳不報/其封吉為博陽侯邑千三百户臨當封吉疾病上將使)¶
(人加紼而封之及其生存也上憂吉疾不起太子太傅/夏侯勝曰此未死也臣聞有陰徳者必饗其樂以及子)¶
(孫今吉未獲報而疾甚/非其死疾也後病果愈)活千人有封子孫(漢書元后傳/翁孺為武帝)¶
(繡衣御史逐捕魏郡羣盗堅盧等黨與及吏畏懦逗留/當坐者翁孺皆縱不誅以奉使不稱免嘆曰吾聞丨丨)¶
(丨丨丨丨丨吾所活者/萬餘人後世其興乎)盜去迺起(後漢書淳于恭傳家/有山田果樹人或侵)¶
(盗輙助為收採又見偷刈禾者恭念/其愧因伏草中丨丨丨丨里落化之)天錫符筞(後漢書/何敞傳)¶
(注何氏家傳曰六世祖父比干字少卿經明行修兼通/法律為汝陰縣獄吏決曺掾平活數千人後為丹陽都)¶
(尉獄無寃囚淮汝號曰何公正和三年三月辛亥天大/陰雨比干在家日中夣貴客車騎滿門覺以語妻語未)¶
<pb:KR3k0058_WYG_090-3b>¶
(巳而門有老嫗可八十餘頭白求寄避雨雨甚而衣履/不霑漬雨止送出門乃謂比干曰公有陰徳今丨丨君)¶
(筞以廣公之子孫因出懐中丨丨狀如簡長九寸凡九/百九十枚以授比干子孫佩印綬者當如此算比干年)¶
(五十八有六男又生三子本始/元年自汝陰徙平陵代為名族)邴昌紹國(後漢書袁閎/傳論陳平多)¶
(陰謀而知其後必廢邴吉有陰徳夏侯勝識其當封及/子孫陳掌不侯而丨丨丨丨雖有不類未可致詰其大)¶
(致歸然矣袁公竇氏之間乃情帝室引義雅正可謂王/臣之烈及其理楚獄未嘗鞫人於臧罪其仁心足以覃)¶
(乎後昆子孫之/盛不亦宜乎)仁心覃乎後昆(見/上)殺一大尹贖二千人¶
蓋所願也(後漢書崔駰傳以篆為建新大尹篆不得已/乃歎曰吾生無妄之世值澆羿之君上有老)¶
(母下有兄弟安得獨潔已而危所生哉乃遂單車到官/稱疾不視事三年不行縣門下掾傀敞諌篆乃強起班)¶
<pb:KR3k0058_WYG_090-4a>¶
(春所至之縣獄犴填滿篆垂涕曰嗟乎刑罰不中乃䧟/人於穽此皆何罪而至於是遂平理所出二千餘人掾)¶
(吏叩頭諌曰朝廷初政州牧峻刻宥過伸枉誠仁者之/心然獨為君子將有悔乎篆曰邾文公不以一人易其)¶
(身君子謂之知命如丨丨丨丨/丨丨丨丨丨丨丨丨遂稱疾去)子孫何必不為九卿(後/漢)¶
(書虞詡傳祖父經為郡獄吏案法平允務存寛恕毎冬/月上其状恒流淚随之嘗稱曰東海于公髙為里門而)¶
(其子定國卒至丞相吾決獄六十年雖不及于公/其庶㡬乎丨丨丨丨丨丨丨丨故字詡曰升卿)賈子¶
賈女(後漢書賈彪傳初仕州郡舉孝廉補新息長小民/困貧多不養子彪嚴為其制與殺人同罪城南有)¶
(盜刼害人者北有婦人殺子者彪出案發而掾吏欲引/南彪怒曰賊寇害人此則常理母子相殘&KR0647;天違道遂)¶
(驅車北行案騐其罪城南賊聞之亦面縳自首數年間/人養子者千數僉曰賈父所長生男名為丨丨生女名)¶
<pb:KR3k0058_WYG_090-4b>¶
(為丨/丨)埋金(後漢書王忳傳王忳字少林廣漢新都人也/忳嘗詣京師於空舍中見一書生疾困愍而)¶
(視之書生謂忳曰我當到洛陽而被病命在須臾腰下/有金十斤願以相贈死後乞蔵骸骨未及問姓名而絶)¶
(忳即鬻金一斤營其殯𦵏餘金悉置棺下人無知者後/歸數年縣署忳大度亭長初到之日有馬馳入亭中而)¶
(止其日大風飄一繡被復墮忳前即言之於縣縣㠯歸/忳忳後乗馬到雒縣馬遂奔走牽忳入他舎主人見之)¶
(喜曰今禽盜矣問忳所由得馬忳具說其状并及繡被/主人悵然良久乃曰被随旋風與馬俱亡卿何陰徳而)¶
(致此二物忳自念有𦵏書生事因說之并道書生形貎師/及丨丨處主人大驚號曰是我子也姓金名彦前在京)¶
(不知所徃何意卿乃𦵏之大㤙久不報天以此章卿徳/耳忳悉以被馬還之彦父不取又厚遺忳忳辭讓而去)¶
牛馬蹄齧者不貨於市(晉書庾峻傳父道廉退貞固養/志不仕丨丨有丨丨丨恐傷人)¶
<pb:KR3k0058_WYG_090-5a>¶
(丨丨/丨丨)使奴開道(晉書桑虞傳虞有園在宅北數里𤓰果/初熟有人踰垣盗之虞以園援多棘刺)¶
(恐偷見人驚走而致傷/損乃丨丨為之丨丨)以車送病人徒歩而歸(晉書郭/翻傳嘗)¶
(以車獵去家百餘里道中逄/病人以車送之徒歩而歸)埋我惟有劉長史(晉書劉/驎之傳)¶
(去驎之家百餘里有一孤姥病將死歎息謂人曰誰當/丨丨丨丨丨丨丨耳何由令知驎之先聞其有患故徃)¶
(侯之值其命終乃/身為營棺殯送之)宣語逺近負三郎責不須還(宋書顧/覬之傳)¶
(覬之子綽私財甚豐鄊里士庶多負其責覬之毎禁之/不能止及後為吴郡誘綽曰我常不許汝出責定思貧)¶
(薄亦不可居民間與汝交關有㡬許不盡及我在郡為/汝督之將来豈可得凡諸劵書皆何在綽大喜悉出諸)¶
(文劵一大厨與覬之覬之悉焚焼丨丨丨丨丨丨/丨丨皆丨丨丨凡劵書悉焼之矣綽懊歎彌日)景恵¶
<pb:KR3k0058_WYG_090-5b>¶
遐紀(宋書顧覬之傳罕樂以陽/施長世丨丨以陰徳丨丨)以巳錢充數送還(宋書/郭世)¶
(道傳嘗與人共於山陰市貨物誤得一千錢當時不覺/分背方悟請其伴求以此錢追還本主伴大笑不答世)¶
(道丨丨丨丨丨丨之錢主驚歎/以半直與世道世道委之而去)以耕比漢卜式(宋書孝/義傳徐)¶
(耕晉陵延陵人也自令史除平原令元嘉二十一年大/旱民飢耕詣縣陳辭曰今年亢旱禾稼不登氓黎飢餒)¶
(採掇存命聖上哀矜已垂存拯但饉罄来乆困殆者衆/米榖轉貴糴索無所方渉春夏日月悠長不有微救永)¶
(無濟理不惟凡璅敢憂身外鹿鳴之求思同野草氣類/之感能不傷心民糴得少米資供朝夕志欲自竭義存)¶
(分餐今以千斛助官賑貸此境連年不熟今嵗尤甚晉/陵境特為偏佑此郡雖弊猶有富室承陂之家處處而)¶
(是並皆保熟所失盖微陳積之榖皆有巨萬旱之所弊/實鍾貧民溫富之家各有財寳謂此等並宜助官得過)¶
<pb:KR3k0058_WYG_090-6a>¶
(儉月所損至輕所濟甚重今敢自勵為勸造之端實願/掘水揚塵崇益山海縣為言上當時議者丨丨丨丨丨)¶
(丨詔書褒美酬以縣令大明八年東土飢旱東/海嚴成東莞王道蓋各以榖五百斛助官賑䘏)勿令居¶
士知(宋書沈道䖍傳有人竊其園菜者還見之乃自逃/隠待竊者取足去後乃出人拔其屋後筍令人止)¶
(之曰惜此筍欲令成林更有佳者相與乃令人買大筍/送與之盗者慚不取道䖍使置其門内而還常以捃拾)¶
(自資同捃者爭穟道䖍諌之不止悉以其所/得與之爭者愧恧後毎争輙云丨丨丨丨丨)待竊者取¶
足去後乃出(見/上)更有佳者相與(見/上)決獄無寃慶昌枝裔¶
(齊書崔祖思傳祖思曰漢来治律有家子孫並世其業/聚徒講授至數百人故張于二氏絜譽文宣之世陳郭)¶
(两族流稱武明之朝丨丨丨丨/丨丨丨丨槐衮相襲蝉紫傳輝)續命田(齊書劉善明傳/元嘉末青州飢)¶
<pb:KR3k0058_WYG_090-6b>¶
(荒人相食善明家有積粟躬食饘粥開倉以/救鄊里多獲全濟百姓呼其家田為丨丨丨)虵還牀下¶
(齊書虞愿傳為晉平太守在郡不治生産前政與民交/闗質録其兒婦愿遣人於道奪取将還在郡立學堂教)¶
(授郡舊出髯虵膽可為藥有餉愿虵者愿不忍殺放二/十里外山中一夜丨丨丨丨復送四十里外山經宿復)¶
(還故處愿更令逺乃不復/歸論者以為仁心所致也)愚人易動不足窮法(梁書王/瞻傳時)¶
(大司馬王敬則舉兵作亂路經晉陵郡民多附敬則軍/敗臺軍討賊黨瞻言於朝曰丨丨丨丨丨丨丨丨明帝)¶
(許之所全/活者萬數)載與俱歸為營醫藥(梁書嚴植之傳植之性/仁慈好陰徳雖在闇室)¶
(未嘗怠少嘗山行見一患病者問其姓名不能答丨丨/丨丨丨丨丨丨六日死植之為棺殮殯之卒不知何許)¶
(人/也)福門子(魏書刁肅傳肅嘗經篤疾㡬死見神明救免/言是丨丨之丨當享長年按肅北史作遵)¶
<pb:KR3k0058_WYG_090-7a>¶
燔契(魏書盧義僖傳義僖少時幽州頻遭水旱先有榖/數萬石貸民義僖以年榖不熟乃丨其丨州閭恱)¶
(其恩/徳)家粟造粥以飼饑人(魏書韋朏傳朏年十八辟州/主簿時属嵗儉朏以丨丨丨)¶
(丨丨丨丨丨/所活甚衆)夀應享百年(魏書髙允傳初允毎謂人曰/吾在中書時有陰徳濟救民)¶
(命若陽報不差吾/丨丨丨丨丨矣)還金珠(魏書趙柔傳柔嘗在路得人/所遺金珠一貫價直數百縑)¶
(柔呼主還之後有人與柔鏵數百枚者柔與子善明鬻/之於市有從柔買索絹二十匹有商人知其賤與柔三)¶
(十匹善明欲取之柔曰與人交易一言便定豈可以利/動心也遂與之搢紳之流聞而敬服焉其推誠秉信皆)¶
(此類/也)一身獲罪且活千室(北齊書蘇瓊傳天保中郡界/大水人災絶食者千餘家瓊)¶
(普集部中有粟家自從貸粟以給付飢者州計戸徴租/復欲推其貸粟綱紀謂瓊曰雖矜飢餒恐罪累府君瓊)¶
<pb:KR3k0058_WYG_090-7b>¶
(曰丨丨丨丨丨丨/丨丨何所怨乎)猶耳鳴(隋書李士謙傳或謂士謙曰/子多陰徳士謙曰所謂隂徳)¶
(者何丨丨丨已獨聞之人無知者/今吾所作吾子皆知何陰徳之有)閱婦人有乳汁者悉¶
放之(舊唐書程務挺傳名振夜襲鄴縣俘其男女千人/以歸去鄴八十里丨丨丨丨丨丨丨九十餘人丨)¶
(丨遣丨鄴人感其仁恕為之設/齋以報其㤙按名振務挺父)出囚歸耕(舊唐書唐臨/傳臨為萬泉)¶
(丞縣有輕囚十數人㑹春暮時兩臨白令請丨之令不/許臨曰明公若有所疑臨請自當其罪令因請假臨召)¶
(丨悉令丨家丨種與之約令歸繫所囚等/皆感㤙貸至時畢集詣獄臨因是知名)其後庻㡬福¶
不衰(舊唐書陸元方傳元方在官清謹再為宰相則天/将有遷除毎先以訪之必宻封以進未嘗露其私)¶
(㤙臨終取前後草奏悉命焚之且曰吾/陰徳於人多矣丨丨丨丨丨丨丨乎)焚劵(舊唐書羅/讓傳譲累)¶
<pb:KR3k0058_WYG_090-8a>¶
(遷至福建觀察使兼御史中丞甚著仁恵有以女奴遺/讓者讓問其所因曰本某等家人兄娣九人皆為官所)¶
(賣其留者惟老母耳讓惨然/焚其劵書以女奴歸其母)治獄主仁恕(唐書崔仁師/傳時青州有)¶
(男子謀&KR0647;有司捕支黨累係填獄詔仁師按覆始至悉/去囚械為具食飲湯瀋以情訊之坐止魁惡十餘人他)¶
(悉原縱大理少卿孫伏伽謂曰原雪者衆誰肯讓死就/決而事變奈何仁師曰丨丨丨丨丨故諺稱殺人刖足)¶
(亦皆有禮豈有知枉不伸為身謀哉使吾以一介易十/囚命固吾願也及敕使覆訊諸囚咸叩頭曰崔公仁恕)¶
(必無枉者舉無/異辭由是知名)置金棺下(唐書李勉傳勉少貧狭客梁/宋與諸生共逆旅諸生疾且)¶
(死出白金曰左右無知者幸君以此為我𦵏餘則君自/取之勉許諾既𦵏宻丨餘丨丨丨後其家謁勉共啟墓)¶
(出金/付之)潛為人耕(五代史雜傳馮道觧學士居父喪於景/城遇嵗飢悉出所有以賙鄊里而退耕)¶
<pb:KR3k0058_WYG_090-8b>¶
(於野躬自負薪有荒其田不耕者與力不能耕者/道夜徃潛為之耕其人後来媿謝道殊不以為徳)陳公¶
堤(宋史陳尭佐傳天禧中河決起知滑州造/木龍以殺水怒又築長堤人呼為丨丨丨)後隆山聰¶
明臺(宋史劉沆傳祖景洪嘗吿人曰我不從彭玕㡬活/萬人後世當有隆者因名所居北山曰丨丨丨山)¶
(有牛僧孺讀書堂即/故基築臺曰丨丨丨)每臨案牘至忘寢食(宋史陳太素/傳丨丨丨丨)¶
(丨丨丨丨大寒暑不變子弟或止/之答曰囹圄之苦豈不甚於我哉)輟女奩嫁之(宋史陳/規傳嘗)¶
(為女求從婢得一婦甚閑雅&KR0988;而詢之乃雲夢張貢士/女也亂離夫死無托鬻身求活規即丨丨丨丨丨聞者)¶
(感/泣)蕭家渡(宋史蕭振傳振居瀕江自父微時見過客與/撑渡者爭多溺死振造大舟傭工以濟人感)¶
(其徳相與名其/江為蕭家渡云)種𤓰待過客(宋史陳思道傳陳思道/夏日丨丨以丨丨丨)善¶
<pb:KR3k0058_WYG_090-9a>¶
善道人(金史左光慶傳平時喜為/善言蓄善藥號丨丨丨丨)埋蛇(劉向新序孫叔/敖為嬰兒之時)¶
(出逰見兩頭蛇殺而埋之歸而泣其母問其故叔敖對/曰聞見兩頭之蛇者死嚮者吾見之恐去母而死也其)¶
(母曰蛇今安在曰恐他人又見殺而埋之矣其母曰吾/聞有隂徳者天報之福汝不死也及長為楚令尹未治)¶
(而國人信/其仁也)吞蛭(劉向新序楚恵王食寒葅而得蛭因遂/吞之腹有疾而不能食令尹入問曰王)¶
(安得此疾也王曰我食寒葅而得蛭念譴之而不行其/罪乎是法廢而威不立也非所以使國聞也譴而行其)¶
(誅乎則庖宰食監法皆當死心又不忍也故吾恐蛭之/見也因遂吞之令尹避席再拜而賀曰臣聞天道無親)¶
(惟徳是輔君有仁徳天之所奉也病不為傷是夕也恵/王之後蛭出故其久病心腹之疾皆愈天之視聽不可)¶
(不察/也)陽報(劉向說苑夫有陰徳者必有/丨丨有隱行者必有昭名)名津為君子濟¶
<pb:KR3k0058_WYG_090-9b>¶
(酈道元水經注昔漢桓帝十三年西幸榆中東行代地/洛陽大賈齎金貨随帝後行夜迷失道徃投津長曰子)¶
(封送之渡河賈人卒死津長埋之其子尋求父喪發塚/舉尸資費一無所損其子悉以金與之津長不受事聞)¶
(於帝曰君子也即/丨其丨丨丨丨丨)呷醋節帥(李肇國史補任廸簡為天/徳軍判官軍讌後至當飲)¶
(觥酒軍吏誤以醋進廸簡以軍使李景略嚴暴發之則/死者多矣乃強飲之吐血而歸軍中聞者皆感泣後景)¶
(畧因為之省刑及景略卒軍中請以為主自衛佐拜御/史中丞為軍使後至易定節度使時人呼為丨丨丨丨)¶
正欲拔寃非敢希賞(李昌齡樂善錄錢公若水為同州/推官有冨民走失一小女奴莫知)¶
(所在父母以訴州州委録參鞫之錄參舊有求於富民/不獲遂劾其父子共殺女奴投水中法外凌窘不勝其)¶
(苦遂自誣伏獄具上于州州委官審覆亦無反異獨若/水遲疑録參詣㕔詬罵曰豈公受富民錢故出之乎若)¶
<pb:KR3k0058_WYG_090-10a>¶
(水但笑曰今數人當死安可容易不熟察又越旬不決/知州亦有語若水終不奪上下皆&KR0988;訝一日若水詣知)¶
(州屏人告曰向某所以遲留此獄者蓋慮其寃嘗以家/財訪求女奴今得之矣知州驚曰女奴安在若水歸使)¶
(人宻送女奴於知州所知州垂簾呼其父母謂曰汝女/今至還識之否曰安有不識即揭簾推出父母喜曰是)¶
(也於是引出富民釋之富民號泣謝曰非使君某一旦/遂至滅門知州曰此乃推官非我也富民亟詣推官求)¶
(謝若水閉門不納富民遮垣而哭歸傾家財飯僧以為/若水夀知州欲以其事聞若水曰休也某初心丨丨丨)¶
(丨丨丨丨丨萬一敷奏在某固好於録參却如何知州/益加敬重未㡬太宗聞知驟加進擢自幕職不半年知)¶
(制誥又二/年為樞宻)焚案帳(錢惟演宗王故事太平興國中趙普/再入相盧多遜罷為兵部尚書一日)¶
(普召從兄惟濬到中書語曰朝廷知盧多遜求取元帥/財物甚多今未亟行者為元帥故也請具所遺之物列)¶
<pb:KR3k0058_WYG_090-10b>¶
(狀上之辭意亹亹冀在必致惟濬歸而白之且曰侍中/之言未必不是上㫖先臣曰上英明大臣有過行即自)¶
(行何&KR1421;吾狀惟濬懼普與寮吏等又堅請曰逆侍中意/恐致不測先臣知不可已乃曰汝将案帳来吾與汝審)¶
(視之乃盡取當時所與大臣近宻財物之數籍俟惟濬/等退命取火悉焚之既而召語曰我受主上非常之㤙)¶
(是以入朝之初上所顧遇者皆以金幣為之土物耳且/非有他求為故也况侍中之下皆有之何獨盧相豈有)¶
(見人之将溺而加石焉汝等少年勿為此案籍已焚祸/福吾自當之惟濬等惕息而退後果知是事非太宗意)¶
先求婿嫁前令女(魏泰東軒筆録有縣令鍾離君與縣/令許君結婣鍾離女将出適買一婢)¶
(以從嫁一日其婢執箕箒治地至堂前熟視地之窊處/惻然泣下鍾離君適見&KR0988;問之婢泣曰幼時吾父於此)¶
(穴地為毬窩道我戯劇歳久矣而窊處未改也鍾離君/驚曰父何人婢曰我父乃兩考前縣令也身死家破我)¶
<pb:KR3k0058_WYG_090-11a>¶
(遂落民間而更賣為婢鍾離君復呼牙儈問之復質於/老吏是得其實是時許令子納采有日鍾離君遽以書)¶
(抵於令而止其子且曰吾買婢得前令之女吾特憐而/悲之義不可久辱當輟吾女之奩篚丨丨丨以丨丨丨)¶
(之丨也更俟一年别為吾女營辦嫁資以歸君子可乎/許君答書曰蘧伯玉恥獨為君子何自專仁義願以前)¶
(令之女配吾子然後君别求良奥以/嫁君女於是前令之女卒歸許氏)負骨千里(馬令南/唐書廉)¶
(隅傳許規髙陽人嘗覉旅宣歙間聞旁舍呻呼就訊之/曰我某郡人也察君長者且死願以骸骨属因指槖中)¶
(黄金十斤曰以是交長者規許諾敬丨其丨丨丨并黄/金置死者家父驚媿之因獻金如亡兒言以為許君夀)¶
(規不顧竟去聞者/以規為長者云)編竹渡蟻(李元綱厚徳錄二宋丱角/之年同於黌舍肄業有胡)¶
(僧見而謂曰小宋他日當魁天下大宋亦不失甲科後/十餘年春試罷復遇僧於㕓邸僧執大宋手而驚曰公)¶
<pb:KR3k0058_WYG_090-11b>¶
(風神頗異昔時能活數百萬命者大宋笑曰貧儒何力/及是僧曰不然肖翹之物亦命也公試思之大宋俯思)¶
(良久乃笑而言曰旬日前所居堂下有蟻穴為暴雨所/侵羣蟻繚繞穴旁吾乃&KR0008;丨丨為橋以丨之由是丨命)¶
(獲全得非此/乎僧曰是也)以集驗方刻石挂州驛舍(李元綱厚徳錄/陳文忠公尭叟)¶
(嘗為廣西轉運使其俗有疾不服藥惟禱神尭叟/丨丨丨丨丨丨丨丨丨丨是後始有服藥者)植三槐¶
於庭(葉夢得石林燕語太祖與符彦卿有舊常推其善/用兵知大名十餘年有告謀叛者亟徙之鳯翔而)¶
(以王晉公祐為代且委以宻訪其事戒曰得實吾當以/趙普所居命汝面授旨徑使上道祐到察知其妄數月)¶
(無所聞驛召面問因力為辯曰臣請以百口保之太祖/不樂徙祐知襄州彦卿竟亦無他祐後創居第于曹門)¶
(外手丨丨丨丨丨曰吾雖不為趙普後世子孫必有登/三公者已而魏公果為太保歐陽文忠作王魏公神道)¶
<pb:KR3k0058_WYG_090-12a>¶
(碑略載此語而國史本傳不/書余嘗親聞其家子弟言之)百鳥飛鳴就食(曽應龍閑/窓括異志)¶
(陳元植好積陰徳禽鳥悉䝉其恵每食髙原之上丨丨/丨丨丨丨一夕夣緋衣人曰汝有隂徳及物夀本不逾)¶
(四十延至九十/九無疾而終)對嫗焚屋劵(方嶽深雪偶談坡公自儋/北歸卜居陽羡陽羡士大)¶
(夫猶畏而不敢與逰獨士人邵民瞻從學於坡坡公亦/喜其人時時相與杖筞過長橋訪山水為樂邵為坡買)¶
(一宅為緡五百坡傾囊僅能償之卜吉入居既得日矣/夜與邵歩月偶至邨落聞婦人哭聲極哀坡從旁聽之)¶
(曰異哉何其悲也豈有大難割之愛觸於其心歟吾将/問之遂與邵推扉而入則一老嫗見坡泣自若坡公問)¶
(嫗何為哀傷至是嫗曰吾有一居相傳百年保守不動/以至于此吾子不肖舉以售人吾今日遷徙百年舊居)¶
(一旦訣别此吾所以泣也坡亦為之&KR0429;然問其故居所/在則坡以五百緡所得者也因再三慰撫謂曰嫗之故)¶
<pb:KR3k0058_WYG_090-12b>¶
(居乃吾所售也不必深悲當以是居還嫗即命取屋劵/對嫗焚之呼其子命翼日迎母還舊居不索其直坡自)¶
(是遂還毗陵/不復置宅)百蟲所蟄不可傷其生(朱子名臣言行錄/曹彬其所居堂室)¶
(弊壊子弟請加修葺公曰時方大冬墻壁瓦石/之間丨丨丨丨丨丨丨丨丨其仁心愛物如此)一錢為¶
一事(周宻癸辛雜識陳宜中之先為吏毎以利物為心/日計所及以錢投大缶中丨丨丨丨丨久而不可)¶
(勝計人/多徳之)救一老陰少陽之命(陶宗儀輟耕録昔真州一/巨商每嵗販鬻至杭時有)¶
(挟姑布子之術曰&KR0294;眼者設肆省前言皆竒中故門常/如市商方坐下坐忽指之曰公大富人也惜乎中秋前)¶
(後三日内數不可逃商懼即戒程時八月之初舟次揚/子江見江濵一婦仰天大號商問焉答曰妾之夫作小)¶
(經紀止有本錢五十緡毎買鵝鴨過江貨賣歸則計本/于妾然後持贏息易柴米餘資盡付酒家率以為常今)¶
<pb:KR3k0058_WYG_090-13a>¶
(妾偶遺失所留本錢非惟飲食之計無所措亦必被箠/死寜自沉商聞之歎曰我今厄于命設令鑄金可代我)¶
(無虞矣彼乃自夭其生哀哉亟贈錢一百緡婦感謝去/商至家具以&KR0294;眼之言告父母且與親戚故舊叙永訣)¶
(閉户待盡父母親故宛轉寛觧終弗自悟踰期無他故/復之杭舟阻風偶泊向時贈錢處登岸散適此婦襁負)¶
(嬰孩遇諸道迎拜且吿曰自䝉㤙府持㧞數日後乃産/母子二人沒齒感再生之賜者豈敢忘哉商至杭便過)¶
(鬼眼所驚顧曰公中秋胡不死乃詳觀形色而笑曰公/陰徳所致必曽丨丨丨丨丨丨丨丨矣商異其術捐錢)¶
(若干以/報之)¶
　　退讓¶
臥名利者寫生危(管子丨丨丨丨丨丨丨注臥猶息也/寫猶除也能息名利則除身之危)¶
<pb:KR3k0058_WYG_090-13b>¶
上善若水(老子丨丨丨丨水善利萬物而/不爭處衆人之所&KR0086;故㡬于道)功成弗居(老/子)¶
(丨丨而丨丨夫唯/弗居是以不去)不欲琭琭如玉珞珞如石(老子故致/數車無車)¶
(丨丨丨丨丨/丨丨丨丨丨)若冬渉川(老子與乎/丨丨丨丨)知雄守雌知白守黑¶
知榮守辱(老子丨其丨丨其丨為天下谿為天下谿常/徳不離復歸于嬰兒丨其丨丨其丨為天下)¶
(式為天下式常徳不忒復歸于無極丨其丨丨/其丨為天下谷為天下谷常徳乃足復歸于樸)曲則全¶
(老子不自見故明不自是故彰不自伐故有功不自矜/故長夫唯不爭故天下莫能與之爭古之所謂丨丨丨)¶
(者豈虛/言哉)江海善下百谷(老子丨丨所以為百谷王者/以其丨丨之故能為丨丨王)雌¶
節(文子聖人随時而舉事因資而立功守/清道拘丨丨因循而應變常後而不先)徳主(晏子嬰/聞之禁)¶
<pb:KR3k0058_WYG_090-14a>¶
(者政之本也讓者丨之丨也欒髙不讓以至此祸可母/慎乎廉之謂公正讓之謂保徳凡有血氣者皆有爭心)¶
(怨利生孽維義可以為長存且分/爭者不勝其祸辭讓者不失其福)保徳(見/上)常有以自下¶
(晏子晏子為齊相出其御之妻從門間而闚其夫為相/御擁大盖筞駟馬意氣揚揚甚自得也既而歸其妻請)¶
(去夫問其故妻曰晏子長不滿六尺身相齊國名顯諸/侯今者妾觀其出志念深矣丨丨丨丨丨者今子長八)¶
(尺廼為人僕御然子之意自以為足妾是以求去也其/後自抑損晏子&KR0988;而問之御以實對晏子薦以為大夫)¶
鍖然不滿退託於族(晏子晏子使魯見昭公昭公說曰/寡人聞大國之君盖回曲之君也)¶
(曷為以子大夫之行事回曲之君乎晏子逡循對曰嬰/不肖嬰之族又不若嬰待嬰而祀先者五百家故嬰不)¶
(敢擇君晏子出昭公語人曰丨丨/丨丨丨丨丨丨晏子可謂仁人矣)慆焉不自居(子華子/昔光大)¶
<pb:KR3k0058_WYG_090-14b>¶
(夫随武子之在位也明睿以博識晉國之隽老也然且/丨丨而丨丨丨惟曰余有所不見惟曰余有所不知惟)¶
(曰余有/所不聞)不雄成(莊子古之真人不逆/寡丨丨丨不謩士)繜絀(荀子君子能/則寛容易直)¶
(以開道人不能則恭/敬丨丨以畏事人)不以衆威受賞(荀子子發将西伐/蔡克蔡獲蔡侯歸)¶
(致命曰蔡侯奉其社稷而歸之楚舍属二三子而理其/地既楚發其賞子發辭曰發誡布令而敵退是主威也)¶
(徙舉相攻而敵退是将威也合戰用力而/敵退是衆威也臣舍丨宜丨丨丨丨丨)為人下猶土¶
(荀子子貢問于孔子曰賜為人下而未知也孔子曰丨/丨丨者其丨丨也深抇之而得甘泉焉樹之而五榖蕃)¶
(焉草木殖焉禽獸育焉生則立焉死則入/焉多其功而不息為人下者其猶土也)倚相於門(吕/氏)¶
(春秋子産相鄭往見壷邱子林與其/弟子坐必以年是丨其丨丨丨也)處墝埆湍瀬(淮南/子昔)¶
<pb:KR3k0058_WYG_090-15a>¶
(舜耕於歴山期年而田者爭丨丨丨以封壤肥饒相讓/釣扵河濵期年而漁者爭處丨丨以曲隈深潭相予)¶
㧖攲(揚子或問持滿曰丨丨注㧖/持也魯桓公之廟有攲器)惡其蓋人(國語君子/不自稱也)¶
(非以讓也丨丨丨丨也夫人性陵上者也不/可盖也求盖人其抑下滋甚故聖人貴讓)趙衰三讓¶
(國語公曰丨丨丨丨其所讓皆社稷之衛也廢讓是廢/徳也以趙衰之故蒐於清原作五軍使趙衰将新上軍)¶
(箕鄭佐之胥嬰将/新下軍先都佐之)以狂疾賞不如亾(國語下邑之役董/安于多趙簡子賞)¶
(之辭固賞之對曰方臣之少也進秉筆贊為名命稱于/前世義於諸侯而主弗志及臣之壮也耆其股肱以從)¶
(司馬苛慝不産及臣之長也端委鞸𢃄以随宰人民無/二心今臣一旦為狂疾而曰必賞汝是丨丨丨丨也丨)¶
(丨丨趨而/出乃釋之)知賢而讓(國語少室周為趙簡子右聞牛談/有力請與之&KR0008;弗勝致右焉簡子)¶
<pb:KR3k0058_WYG_090-15b>¶
(許之使少室周為宰曰/丨丨丨丨可以訓矣)辭梁(國語恵王以梁與魯陽文/子文子丨曰丨險而在北)¶
(境懼子孫之有貳者也夫事君無憾憾則懼偪偪則懼/貳夫盈而不偪憾而不貳者臣能自夀也不知其他縱)¶
(臣而得保其首領以歿懼子孫以梁之險而乏臣之祀/也王曰子之仁不忘子孫施及楚國敢不從子與之魯)¶
(陽/)匑匑如畏(史記魯周公世家及七年後還政/成王北面就臣位丨丨丨丨然)大名之¶
下難以久居(史記越世家勾踐以覇而范蠡稱上將軍/還反國范蠡以為丨丨丨丨丨丨丨丨且)¶
(勾踐為人可與同患難/與處安為書辭勾踐)以貴下人(史記孔子世家孔子/由大司宼攝行相事)¶
(有喜色門人曰聞君子祸至不懼福至不乎/喜孔子曰有是言也不曰樂其丨丨丨丨)道引不食榖¶
(史記留侯世家髙帝西都闗中留侯從入/闗留侯性多病即丨丨丨丨丨杜門不出)從赤松子逰¶
<pb:KR3k0058_WYG_090-16a>¶
(史記留侯世家留侯曰以三寸舌為帝者師封萬户位/列侯此布衣之極於良足矣願棄人間事欲丨丨丨丨)¶
(丨耳乃學辟/榖道引輕身)跪結韤(史記張廷尉傳王生者善為黄/老言處士也嘗召居廷中三公)¶
(九卿盡㑹立王生老人曰吾韤觧顧謂張廷尉為我結/韤釋之跪而結之既已人或謂王生曰獨奈何廷辱張)¶
(廷尉使丨丨丨王生曰吾老且賤自度終無益于廷尉/張廷尉乃天下名臣吾故聊使結韤欲以重之諸公聞)¶
(之賢王生而/重張廷尉)一謙而四益(漢書藝文志道家者流合於/尭之克讓易之嗛嗛丨丨丨)¶
(丨丨此其/所長也)匿名跡逺權勢(漢書張安世傳莫府長史遷/辭去之官安世問以過失長)¶
(史曰将軍為明主股肱而士無所進論者以為譏安世/曰明主在上賢不肖較然臣下自修而已何知士而薦)¶
(之其丨丨丨/丨丨丨如此)桑霍為戒(漢書張安世傳臨亦謙儉毎登/殿閣常歎曰丨丨丨我丨豈不)¶
<pb:KR3k0058_WYG_090-16b>¶
(厚哉按臨/安世孫)父子相随出闗歸老故郷(漢書疏廣傳廣謂/受曰吾聞知足不)¶
(辱知止不殆功遂身退天之道也今仕宦至二千石宦/成名立如此不去懼有後悔豈如丨丨丨丨丨丨丨丨)¶
(丨丨以夀命終不亦善乎受叩頭曰從大人議即日父/子俱移病滿三月賜吿廣遂稱篤上疏乞骸骨上以其)¶
(年篤老皆許之加賜黄金二十斤皇太子贈以五十斤/公卿大夫故人邑子設祖道供帳東都門外送者車數)¶
(百兩辭決而去及道路觀者皆曰/賢哉二大夫或歎息為之下泣)賢哉二大夫(見/上)縣車¶
(漢書薛廣徳傳廣徳為御史大夫凡十月免東歸/沛太守迎之界上沛以為榮丨其安丨傳子孫)陽狂¶
讓爵辟兄(漢書韋元成傳初元成兄𢎞為太常丞職奉/宗廟典諸陵邑煩劇多罪過父賢以𢎞當為)¶
(嗣故勅令自免𢎞懐謙不去官及賢病篤𢎞竟坐宗廟/事繫獄罪未决室家問賢當為後者賢恚恨不肯言於)¶
<pb:KR3k0058_WYG_090-17a>¶
(是賢門下生博士義倩等與室家計議共矯賢令使家/丞上書言大行以大河都尉元成為後賢薨元成在官)¶
(聞喪又言當為嗣元成深知其非賢雅意即丨為病丨/卧便利妄笑語昏亂徴至長安既𦵏當襲爵以病狂不)¶
(應召大鴻臚奉狀章下丞相御史案驗元成素有名聲/士大夫多疑其欲丨丨丨丨者案事丞相史廼與元成)¶
(書曰古之辭讓必有文義可觀故能垂榮於後今子獨/壊容貎䝉耻辱為狂癡光曜晻而不宣微哉子之所託)¶
(名也僕素愚陋過為宰相執事願少聞風聲不然恐子/傷髙而僕為小人也元成友人侍郎章亦上疏言聖王)¶
(貴以禮讓為國宜優養元成勿枉其志使得自安衡門/之下而丞相御史遂以元成實不病劾奏之有詔勿劾)¶
(引拜元成不得已受爵宣帝髙其節以元成/為河南太守兄𢎞太山都尉遷東海太守)懐謙不去¶
官(見/上)謂掾吏為師友(漢書何並傳徙頴川太守代陵陽/嚴詡詡本以孝行為官丨丨丨丨)¶
<pb:KR3k0058_WYG_090-17b>¶
(丨/丨)上疏至於五六(後漢書鄧隲傳永初元年封隲上蔡/侯悝葉侯𢎞西平侯閭西華侯食邑)¶
(各萬户隲以定筞功増邑三千户隲等辭讓不獲遂逃/避使者間闗詣闕上疏自陳太后不聽隲頻丨丨丨丨)¶
(丨丨乃/許之)伏不鬬(後漢書伏湛傳初自伏生以後世傳經/學清靜無競故東州號為丨丨丨云)¶
富貴已極不可復加(後漢書陰興傳帝後召興欲封之/置印綬於前興固讓曰臣未有先)¶
(登䧟陣之功而一家數人並䝉爵土令天下觖望誠為/盈溢臣䝉陛下貴人恩澤至厚丨丨丨丨丨丨丨丨至)¶
(誠不願帝嘉興之讓不奪其志貴人問其故興曰貴人/不讀書記邪亢龍有悔夫外戚家苦不知謙退嫁女欲)¶
(配侯王取婦眄睨公主愚心實不安也富貴有極人當/知足夸奢益為觀聽所譏貴人感其言深自降挹卒不)¶
(為宗親/求位)身之文徳之昭(後漢書陳蕃傳臣聞/讓丨丨丨丨丨丨也)小吏抗禮¶
<pb:KR3k0058_WYG_090-18a>¶
(吴志闞澤傳澤性謙恭篤慎官/府丨丨呼召對問皆為丨丨)歩入寺門(吴志凌統傳/統過本縣丨)¶
(丨丨丨見長吏懐三版恭敬/盡禮親舊故人㤙義益隆)拜鄉邑舊齒(晉書宣帝紀/帝勲徳日盛)¶
(而謙恭愈甚以太常常/林鄉邑舊齒見之每拜)吾即其人襆被而出(晉書魏舒/傳時欲沙)¶
(汰郎官非其才者罷之舒曰丨丨丨丨也丨丨/丨丨同寮素無清論者咸有愧色談者稱之)謙而識¶
體(晉書王渾傳渾以司徒文官主史不持兵持兵乃吏/属絳衣自以偶因時寵權得持兵非是舊典皆令皁)¶
(服論者美其/丨丨丨丨)有識莫不髙彬此舉(晉書唐彬傳彬知賊/寇已殄孫皓将降未)¶
(至建業二百里稱疾遲留以示不競果有先到/者爭物後到者爭功於時丨丨丨丨丨丨丨丨)須飲者¶
畢乃進(晉書阮瞻傳瞻常羣行冒熱渇甚&KR0647;旅有井衆/人競趣之瞻獨逡廵在後丨丨丨丨丨丨其夷)¶
<pb:KR3k0058_WYG_090-18b>¶
(退無競/如此)太陽下同萬物蒼生何由仰照(晉書王導傳及/帝登尊號百官)¶
(陪列命導升御牀共坐導固辭至于三四曰/若丨丨丨丨丨丨丨丨丨丨丨丨帝乃止)服造役衣¶
杖鍤荷斧(晉書庾衮傳元康末頴川太守召為功曺衮/丨丨丨之丨丨丨丨丨不俟駕而行曰請受)¶
(下夫之役太守餙車而迎衮逡廵辭退請徒行入郡将/命者遂逼扶升車納於功曺舍既而衮自取巳車而寝)¶
(處焉形雖恭而神有不可動之色太守知其不屈/乃歎曰非常士也吾何以降之厚為之禮而遣之)取巳¶
車而寢處(見/上)持芻送牛(晉書朱冲傳有牛犯其禾稼冲/屢丨丨丨丨而無恨色主愧之)¶
(乃不復/為暴)自稱鄙人(宋書蒯㤙傳髙祖北伐留㤙侍衛世/子命朝士與之交恩益自謙損與人)¶
(語常呼位官而丨丨為丨丨撫/待士卒甚有紀綱衆咸親附之)志在素官(宋書謝𢎞微/傳六年東宫)¶
<pb:KR3k0058_WYG_090-19a>¶
(始建領中庶子尋加侍中𢎞微/丨丨丨丨畏忌權寵固讓不拜)内人皆化𢎞微之讓(宋/書)¶
(謝𢎞微傳東鄉君薨資財鉅萬園宅十餘所又㑹稽吴/興琅琊諸處太傅司空琰時事業奴僮猶有數百人公)¶
(私咸謂室内資財宜歸二女田宅僮僕應属𢎞微𢎞微/一無所取自以私禄營𦵏混女夫殷叡素好摴蒲聞𢎞)¶
(微不取財物乃濫奪其妻妺及伯母兩姑之分以還&KR0008;/責丨丨丨丨丨丨丨丨一無所爭𢎞微舅子領軍将軍)¶
(劉湛性不堪其非謂𢎞微曰天下事宜有裁衷卿此不/治何以治官𢎞微笑而不荅或有譏之曰謝氏累世財)¶
(産充殷君一朝&KR0008;責理之不允莫此為大卿親而不言/譬棄物江海以為廉耳設使立清名而令家内不足亦)¶
(吾所不取也𢎞微曰親戚爭財為鄙之甚今内人尚能/無言豈可導之使爭今分多共少不至有乏身死之後)¶
(豈復/見闗)處於不競之地(宋書王敬𢎞傳子恢之被召為秘/書郎敬𢎞為求奉朝請與恢之書)¶
<pb:KR3k0058_WYG_090-19b>¶
(曰秘書有限故有競朝請無限故無競吾/欲使汝丨丨丨丨丨丨太祖嘉而許之)自嫌蚤逹逡¶
廵乃答(宋書王僧綽傳為侍中年二十九始興王濬常/問其年僧綽丨丨丨丨丨丨良乆丨丨其謙虚)¶
(自退/若此)為蚿賦以自况(宋書王素傳素既屢被徴辟聲譽/甚髙山中有蚿蟲聲清長聽之使)¶
(人不厭而其形甚醜/素乃丨丨丨丨丨丨)語功推事臣門之恥(齊書張岱傳/兄子瓌弟恕)¶
(誅吴郡太守劉遐太祖欲以恕為晉陵郡岱曰恕未閑/從政羙錦不宜濫裁太祖曰恕為人我所悉且又與瓌)¶
(同勲自應有賞岱曰若以家貧賜/禄此所不論丨丨丨丨丨丨丨丨)戒盈守滿屈己自容¶
(齊書王僧䖍傳論王僧䖍有希聲之量兼以藝業/丨丨丨丨丨丨丨丨方之諸公實平世之良相)恐富¶
求歸(齊書王秀之傳為晉平太守至郡朞年謂人曰此/邦豐壤禄俸常充吾山資已足豈可久留以妨賢)¶
<pb:KR3k0058_WYG_090-20a>¶
(路上表請代時人謂/王晉平丨丨丨丨)我性惡人無禮不容不以禮處人¶
(齊書陸慧暁傳慧暁歴輔五政治身清肅僚佐以下造/詣趣起送之或謂慧曉曰長史貴重不宜妄自謙屈答)¶
(曰丨丨丨丨丨丨丨丨丨丨丨丨丨未嘗卿士大夫或/問其故慧暁曰貴人不可卿而賤者可卿人生何容立)¶
(輕重於懐抱終/身常呼人位)人生何容立輕重於懐抱(見/上)歸老舊廬¶
立身退素(齊書蕭惠基傳思話先於曲阿起私宅有閒/曠之致惠基嘗謂所親曰須婚嫁畢當丨丨)¶
(丨丨丨丨丨丨朝廷稱/為善士按思話恵基父)不為福始不為祸先(梁書夏侯/詳傳齊明)¶
(帝為刺史雅相器遇及輔政招令出都将大用之毎引/詳及鄉人裴叔業日夜與語詳輙末略不酧帝以問叔)¶
(業叔業告詳詳曰丨丨丨/丨丨丨丨丨由此微有忤)起臺榭以表損挹(梁書夏侯/詳傳三年)¶
<pb:KR3k0058_WYG_090-20b>¶
(遷使持節散騎常侍車騎将軍湘州刺史詳善吏事在/州四載為百姓所稱州城南臨水有峻峰舊老相傳云)¶
(刺史登此山輙被代因是歴政莫敢至詳/於其地丨丨丨延僚属丨丨丨丨之志)速反蔥肆(梁/書)¶
(吕僧珍傳僧珍在任平心率下不私親戚從父兄子宏/以販蕙為業僧珍既至乃棄業欲求州官僧珍曰吾荷)¶
(國重㤙無以報効汝等自有常分/豈可妄求叨越但當丨丨丨丨耳)反盧作塞(梁書韋叡/傳初邵陽)¶
(之役昌義之甚徳叡請曹景宗與叡㑹因設錢二十萬/官賭之景宗擲得雉叡徐擲得盧遽取一子反之曰異)¶
(事遂作塞景宗時與羣帥爭先啟之㨗叡獨/居後其不尚勝率多如是世尤以此賢之)口不論勲¶
(梁書馮道根傳髙祖嘗指道根示尚書令沈約/曰此人丨丨丨丨約曰此陛下之大樹将軍也)恥以讓¶
俸受名(梁書樂藹傳出為招逺将軍建康令不受俸秩/比去任将至百金縣曹啟輸臺庫髙祖嘉其清)¶
<pb:KR3k0058_WYG_090-21a>¶
(節曰居職若斯可以為百城表矣即日遷太/府卿尋除南康内史丨丨丨丨丨丨辭不拜)竹間茨茅¶
而居(陳書馬樞傳鄱陽王為南徐州刺史欽其髙尚鄙/不能致乃卑辭厚意令使者邀之前後數反樞固)¶
(辭以疾門人或進曰鄱陽王待以師友非闗爵位市朝/之間何妨靜黙樞不得已乃行王别築室以處之樞惡)¶
(其崇麗乃於丨林丨自營丨丨丨丨焉/毎王公餽餉辭不獲已者率十分受一)仕宦至二千石¶
斯可矣(南史羊欣傳為新安太守在郡十三年樂其山/水嘗謂子弟曰人生丨丨丨丨丨丨丨丨丨及)¶
(是便懐止足轉義興太守非其好/也頃之稱病篤免歸除中散大夫)麈尾蠅拂即取燒除¶
(南史陳顯逹傳子休尚為郢府主簿過九江拜别顯逹/曰凡奢侈者鮮有不敗丨丨丨丨是王謝家物汝不須)¶
(捉此自随丨丨/於前丨丨之)以穴為室(魏宗室弼傳弼絶棄人事託/疾還私第世宗徴為侍中弼)¶
<pb:KR3k0058_WYG_090-21b>¶
(上表固讓入嵩山丨/丨丨丨布衣疏食)不堪兼文武之任(魏書于忠傳遷/侍中領軍將軍)¶
(忠面陳讓云臣無學識丨丨丨丨丨丨丨世宗曰當今/學識有文者不少但心直不如卿欲使卿劬勞於下我)¶
(當無憂/於上)今日舉措不如封生(魏書封軌傳軌既以方直/自業髙綽亦以風槩立名)¶
(尚書令髙肇拜司徒綽送迎徃来軌竟不詣綽顧不見/軌乃遽歸曰吾一生自謂無愆規矩丨丨丨丨丨丨丨)¶
(丨逺/矣)不勞逺詣臺閣(魏書宋隐傳謂其子侄等曰茍能/入順父兄出悌鄉黨仕郡幸而至)¶
(功曹史以忠清奉之則足矣丨丨丨丨丨/丨恐汝不能富貴而徒延門户之累耳)任理栖遲(魏/書)¶
(髙允傳燕常篤信百行靡遺位不茍進丨丨丨/丨居冲守約好讓善推思賢樂古如渇如飢)靡矜於¶
髙莫恥於下(魏書髙允傳倚歟彦鑒思參文雅率性任/真器成非假丨丨丨丨丨丨丨丨乃謝朱)¶
<pb:KR3k0058_WYG_090-22a>¶
(門歸跡林野按/彦鑒劉遐字)道士還鄉(舊唐書明皇紀太子賔客賀/知章請度為丨丨丨丨遣左)¶
(右相以下祖别於長/樂坡上賦詩贈之)栖遁之資(舊唐書蕭瑀傳煬帝為/太子也授太子右千牛)¶
(及踐祚遷尚衣奉御檢校左翊衛鷹揚郎将忽遇風疾/命家人不即醫療仍云若天假餘年因此望為丨丨丨)¶
(丨耳蕭后聞而誨之以爾才智足堪揚名顯親豈得輕/毁形骸而求隠逸若以此致譴則罪在不測病且愈其)¶
(姊勸勉之故/復有仕進志)有塵外意(舊唐書舒王元名傳髙宗毎欲/授元名大州刺史固辭曰忝預)¶
(藩戚豈以州郡户口為仕進之資辭情懇到/故在石州二十年賞玩林泉丨丨丨之丨)追蹤范蠡¶
繼跡留侯(舊唐書郭子儀傳子儀以懐㤙未誅不宜讓/使堅辭太尉曰茍西戎即叙懐㤙就擒疇昔)¶
(官爵誓無所受必當丨丨丨丨/丨丨丨丨臣之鄙懐切在于此)重宰相尊朝廷(舊唐書/栁公綽)¶
<pb:KR3k0058_WYG_090-22b>¶
(傳長慶三年改尚書左丞又拜檢校户部尚書襄州刺/史山南東道節度使牛僧孺罷相鎮江夏公綽具戎容)¶
(於郵舍候之軍吏以漢上地髙於鄂禮太過公綽曰竒/章纔離台席方鎮丨丨丨是丨丨丨也竟以戎容見)¶
守職猶懼其盈(唐書岑文本傳晉王為皇太子大臣多/兼宫官帝欲文本兼攝辭曰臣丨一丨)¶
(丨丨丨丨不願希恩東宫請一心以事陛下帝/乃止但詔五日一參東宫每進見太子答拜)願以有¶
餘賜不足(唐書于志寕傳嘗與右僕射張行成中書令/髙季輔俱賜田志寕奏曰臣家自周魏来世)¶
(居闗中貲業不墜今行成季輔始營産土丨丨/臣丨丨丨丨丨者帝嘉之分其田以與二人)終身讓¶
路不枉百歩(唐書朱敬則傳敬則兄仁軌字徳容隠居/養親嘗誨子弟曰丨丨丨丨丨丨丨丨終)¶
(身讓畔不/失一段)與部曲語未嘗不名(五代史唐臣傳史建瑭/子匡翰為將沉毅有謀)¶
<pb:KR3k0058_WYG_090-23a>¶
(而接下以禮丨丨/丨丨丨丨丨丨)安能與英俊為准格(五代史李懌傳/右散騎常侍張)¶
(文寳知貢舉所放進士中書有覆落者乃請下學士院/作詩賦為貢舉格學士竇夢徴張礪等所作不工乃命)¶
(懌為之懌笑曰予少舉進士登科盖偶然耳後生可畏/来者未可量假令予復就禮部試未必不落第丨丨丨)¶
(丨丨丨丨丨耶/聞者多其知體)退匿楹間(宋史崔遵度傳掌右史十餘/嵗立墀上常丨丨丨丨慮上)¶
(之/見)宰相非養病之地(金史張浩傳正隆二年改封魯國/公表乞致仕海陵曰人君不明諫)¶
(不行言不聽則宰相求去宰相老病不能任事則求去/卿於二者何居浩對曰臣羸病不堪任事丨丨丨丨丨)¶
(丨丨也是/以求去)芻豆待養豈可責以筋力(金史程輝傳大定/二十六年以老致)¶
(仕次年復起知河南府事輝辭衰老不任召入香閣諭/之曰卿年老而精力尚強雖久歴外未嘗得嘉郡河南)¶
<pb:KR3k0058_WYG_090-23b>¶
(地勝事簡故以處卿卿可優㳺頤飬輝曰臣猶老馬也/丨丨丨丨丨丨丨丨丨丨向者南京宫殿火非聖恩寛)¶
(貸臣死久矣今河之徑河南境上下千餘里河防之責/視彼無重此臣所以憂不任也於是特詔不預河事)¶
即日解兵符者十七人(元史史天澤傳言者或謂李璮/之變由諸侯權太重天澤遂奏)¶
(兵民之權不可併於一門行之請自臣家/始於是史氏子姪丨丨丨丨丨丨丨丨丨)賞一人以慙¶
萬夫義者不取(劉向新序佛肸以中牟叛置鼎於庭致/士大夫曰與我者受邑不吾與者烹大)¶
(夫皆從之至於田卑田卑中牟之邑人也曰義死不避/斧鉞之罪義窮不受軒冕之服無義而生不仁而富不)¶
(如烹褰衣将就鼎佛肸脫屨而生之趙氏聞其叛也攻/而取之聞田卑不肯與也求而賞之田卑曰不可也一)¶
(人舉而萬夫俛首智者不為也丨丨丨丨丨丨丨丨丨/丨丨也我受賞使中牟之士懐恥不義辭賞從處曰以)¶
<pb:KR3k0058_WYG_090-24a>¶
(行臨人不道吾/去矣遂南之楚)國為雌下(嚴遵道徳指歸論吏忠卒信/主憂將恐累柔積弱常在民)¶
(後被羞䝉恥丨丨丨丨諸侯信之比於赤子/天下徃之若歸父母人物同欲威勢自起)功一美二¶
(劉劭人物志君子知自損之為益故丨丨而/丨丨小人不知自益之為損故一伐而並失)輙引以他¶
端(劉義慶世說謝安南免吏部尚書還東謝太傅赴桓/公司馬出西相遇破岡既當逺别遂停三日共語太)¶
(傅欲慰其失官安南丨丨丨丨丨雖信宿中途竟不言/此事太傅深恨在心未盡謂同舟曰謝奉故是竒士)¶
思菰羮鱸膾(劉義慶世說張季鷹辟齊王東曺掾在洛/見秋風起因丨吴中丨菜丨丨魚丨曰人)¶
(生貴得適意耳何能羈宦數/千里以要名爵遂命駕便歸)願納符節入備宿衛(黄鑑/揚文)¶
(公談苑太祖微時常遊鳯翔從王彦超超貽十千遣之/後即位悉徴藩侯入覲苑中縱酒為樂諸帥競論疇昔)¶
<pb:KR3k0058_WYG_090-24b>¶
(功勲惟彦超獨言久忝藩寄無功能可紀丨丨丨丨丨/丨丨丨上喜曰前朝異世事安足論彦超之言是也)¶
奉勅江南勾當公事(歐陽修歸田録曺武惠王既平江/南回詣閣門入見牓子稱丨丨丨)¶
(丨丨丨丨丨回其/謙恭不伐如此)乘小駟至銅壼閣下歩行趨府(邵伯/温聞)¶
(見前録薛簡肅公知成都范蜀公方為舉子一見愛之/館於府第俾與子弟講學每曰范君廊廟人也公益自)¶
(謙退丨丨丨丨丨丨丨丨即丨/丨丨丨門踰年人不知為師也)先進甚多不當超處其¶
右(邵伯溫聞見前録王安石嘉祐中除館職三司度支/判官固辭不許未㡬命修起居注辭以新入館職中)¶
(丨丨丨丨丨丨丨丨丨丨章十餘上有㫖令閤門吏齎/勅就三司授之安石不受吏随而拜之安石避之於厠)¶
(吏置勅于案而去安石使人/追而與之朝廷卒不能奪)忠孝兩全(徐度却埽編韓/忠憲公平日嘗)¶
<pb:KR3k0058_WYG_090-25a>¶
(語子弟曰進取在於止足寵禄不可過溢年若至六/十可以退身謝事歸守父母墳墓則是丨丨丨丨矣)自¶
安一壑(葉夢得避暑録話元次山父延祖為舂陵丞輙/棄官去曰人生衣食可適飢飽不宜復有所須)¶
(每灌園掇薪以為有生之役外此吾不思也子少觀此/未嘗不三復其言今叨冐已過多乃得復行延祖之志)¶
(丨丨丨丨某/愧之深矣)渚宫二疏(王闢之澠水讌談録荆南朱昻/博學有清徳晚年以工部侍郎)¶
(乞骸骨既得謝真宗賜坐寵詔留候秋凉還荆南故吴/淑贈詩曰浴殿東凉初閣筆渚宫秋晚得懸車比行錫)¶
(宴玉津園侍臣皆赴坐中内侍傳詔各賦詩餞行凡四/十八篇獨李翰長維詩最竒絶云清朝納禄猶強健白)¶
(首還家正太平弟協亦退居里/中皆八十餘時謂丨丨丨丨)築堂曰見一(岳珂桯史/孝宗朝尚)¶
(書郎鹿何年四十餘一日上章乞致其事上驚諭宰相/使問其繇何對曰臣無他顧徳不稱位欲稍矯世之不)¶
<pb:KR3k0058_WYG_090-25b>¶
(知分者耳遂以其語奏上曰姑遂其欲時何秩未員郎/詔特官一子凡在朝者皆師而祖之何歸丨丨扁丨丨)¶
(丨盖取人人盡道休官去林下何嘗見一人之句而/反之也何去國時齒髪壯不少衰居二年以微疾卒)乞¶
罷禁林(釋文瑩湘山野録鄭毅夫公入翰林為學士後/數月今左揆王相國繼入其玉堂故事以先入)¶
(者班列居上鄭公奏曰臣徳業學術及天下士論皆在/王某之下今班列翻居其上臣所不遑欲乞在下主上)¶
(面諭之揆相固辭曰豈可徇鄭某謙抑而變祖宗典故/耶又數日鄭公丨丨丨丨以避之主上特傳聖語王某)¶
(班列在鄭某之/上不得為永例)無間親疎貴賤必送之門外(陶宗儀輟/耕録武林)¶
(錢思復先生嘗言年十六七時以詩見息齋李公於州/橋寓居既拜公公答拜命坐辭之再公曰仲尼之席童)¶
(子隅坐因不敢辭徐永之先生為江浙提舉日客徃訪/之者丨丨丨丨丨丨丨丨丨丨丨凡客請納歩則曰不)¶
<pb:KR3k0058_WYG_090-26a>¶
　(可婦人送迎不踰閾右二事可見前軰諸/老謙恭退抑汲引後進待人接物者如此)¶
　¶
　¶
　¶
　¶
　¶
　¶
　¶
<pb:KR3k0058_WYG_090-26b>¶
　¶
　¶
　¶
　¶
　¶
　¶
　¶
御定子史精華卷九十¶
