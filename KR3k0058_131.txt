# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:28.983061
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR3k0058_WYG_131-1a>¶
　欽定四庫全書¶
御定子史精華卷一百三十一¶
　　言語部七¶
　　　詼諧上¶
　吳王惡乎存(晏子晏子使呉吳王謂行人曰吾聞晏嬰/盖北方辨于辭習于禮者也命儐者曰客)¶
　(見則稱天子請見明日晏子有事行人曰天子請見晏/子蹵然行人又曰天子請見晏子蹵然又曰天子請見)¶
　(晏子蹵然者三曰臣受命敝邑之君将使于吳王之所/以不敏而迷惑入于天子之朝敢問丨丨丨丨丨然後)¶
　(呉王曰夫差請見/見之以諸侯之禮)使狗國者從狗門入(晏子晏子使楚/以晏子短楚人)¶
<pb:KR3k0058_WYG_131-1b>¶
　(為小門于大門之側而延晏子晏子不入曰丨丨丨丨/丨丨丨丨今臣使楚不當從此門入儐者更道從大門)¶
　(入見楚王王曰齊無人耶晏子對曰臨淄三百閭張袂/成隂揮汗成雨比肩繼踵而在何為無人王曰然則子)¶
　(何為使乎晏子對曰齊命使各有所主其賢者使使/賢王不肖者使使不肖王嬰最不肖故直使楚矣)楚¶
　之水土使民善盗(晏子晏子至楚王賜晏子酒酒酣吏/二縛一人詣王王曰縛者曷為者也)¶
　(對曰齊人也坐盗王視晏子曰齊人固善盗乎晏子避/席對曰嬰聞之橘生淮南則為橘生于淮北則為枳葉)¶
　(徒相似其實味不同所以然者何水土異也今民生/長于齊不盗入楚則盗得無丨丨丨丨丨丨丨丨耶)盗¶
　毆(尹文子荘里丈人字長子曰丨少子曰丨盗出行其/父在後追呼之曰盗盗吏聞因縛之其父呼毆喻吏)¶
　(遽而聲不轉但言毆/毆吏因毆之㡬殪)杞人憂天地(列子丨國有丨丨丨/丨崩墜身亡所寄廢)¶
<pb:KR3k0058_WYG_131-2a>¶
(寢食者又有憂彼之所憂者因徃曉之曰天積氣耳亡/處亡氣若屈伸呼吸終日在天中行止柰何憂崩墜乎)¶
(其人曰天果積氣日月星宿不當墜耶曉之者曰日月/星宿亦積氣中之有光耀者只使墜亦不能有所中傷)¶
(其人曰柰地壊何曉者曰地積塊耳充塞四虚亡處亡/塊若躇歩跐蹈終日在地上行止柰何憂其壊其人舍)¶
(然大喜曉之者/亦舍然大喜)發於餘竅子亦将承之(列子子輿曰子/以公孫龍之鳴)¶
(皆條也設令丨丨/丨丨丨丨丨丨丨)竊鈇(列子人有亡鈇者意其鄰之子/視其行歩丨丨也顔色竊鈇也)¶
(言語竊鈇也作動態度無為而不竊鈇也俄而抇其谷/而得其鈇他日復見其鄰人之子動作態度無似竊鈇)¶
(者/)不見人徒見金(列子昔齊人有欲金者清旦衣冠而/之市適鬻金者之所因攫其金而去)¶
(吏捕得之問曰人皆在焉子攫人之金/柰何對曰取金之時丨丨丨丨丨丨)散人惡知散木¶
<pb:KR3k0058_WYG_131-2b>¶
(荘子匠石之齊至乎曲轅見櫟社樹其大蔽牛絜之百/圍其髙臨山十仭而後有枝其可以為舟者旁十數觀)¶
(者如市匠伯不顧遂行不輟弟子厭觀之走及匠石曰/自吉執斧斤以随夫子未嘗見材如此其美也先生不)¶
(肯視行不輟何耶曰已矣勿言之矣散木也以為舟則/沈以為棺槨則速腐以為器則速毁以為門户則液樠)¶
(以為柱則蠧是不材之木也無所可用故能若是之夀/匠石歸櫟社見夢曰汝将惡乎比予哉若将比予於文)¶
(木耶夫柤梨橘柚果窳之屬實熟則剝則辱大枝折小/枝泄此以其能苦其生者也故不終其天年而中道夭)¶
(自掊擊于世俗者也物莫不若是且予求無所可用久/矣㡬死乃今得之為予大用使予也而有用且得有此)¶
(大也耶且也若與予也皆物也柰何哉/其相物也而㡬死之丨丨又丨丨丨丨)日鑿一竅七日¶
而渾沌死(荘子南海之帝為儵北海之帝為忽中央之/帝為渾沌儵與忽時相遇於渾沌之地渾沌)¶
<pb:KR3k0058_WYG_131-3a>¶
(待之甚善儵與忽謀報渾沌之徳曰人皆有七竅以視/聼食息此獨無有嘗試鑿之丨丨丨丨丨丨丨丨丨丨)¶
猿狙而衣以周公之服(荘子今取丨丨丨丨丨丨丨丨/丨彼必齕齧挽裂盡去而後慊)¶
(觀古今之異猶猿/狙之異乎周公也)虎食外病攻内(荘子開之曰聞之夫/子善養生若牧羊然)¶
(視其後者而鞭之威公曰何謂田開之曰魯有單豹者/巖居而水飲不與民共利行年七十而猶有嬰兒之色)¶
(不幸遇餓虎餓鬼殺而食之有張毅者髙門縣簿無不/走也行年四十而有内熱之病以死豹養其内而丨丨)¶
(其丨毅養其外而丨丨其丨/此二子者皆不鞭其後者也)為彘謀(荘子祝宗人元端/以臨牢筴說彘曰)¶
(女奚惡死吾將三月㹖女十日戒三日齋藉白茅加女/肩尻乎雕爼之上則女為之乎丨丨丨曰不如食以糟)¶
(糠而錯之牢筴之中自為謀則茍生有軒冕之尊死得/于腞楯之上聚鏤之中則為之為彘謀去之自為謀則)¶
<pb:KR3k0058_WYG_131-3b>¶
(取之所異/彘者何也)載鼷以車馬樂鷃以鐘鼓(荘子今休欵啓寡/聞之民也吾告以)¶
(至人之徳譬之若丨丨丨丨丨丨/丨丨丨丨也彼又安能無驚乎哉)暖姝濡需卷婁(荘子/有丨)¶
(丨者有丨丨者有丨丨者所謂暖姝者崇一先生之言/則暖暖姝姝而私自說也自以為足矣而未知未始有)¶
(物也是以謂暖姝者也濡需者豕蝨是也擇疏鬛自以/廣宫大囿奎蹄曲隈乳間服脚自以為安室利處不知)¶
(屠之者一旦鼓臂布草操烟火而已與豕俱焦也此以/域進此以域退此其所謂濡需者也卷婁者舜羊肉不)¶
(慕蟻蟻慕羊肉羊肉羶也舜有羶行百姓恱之故三徙/成都至鄧之墟而十有萬家堯聞舜之賢舉之童土之)¶
(地曰冀得其來之澤舜舉乎童土之地年齒/長矣聰明衰矣而不得休息所謂卷婁者也)豕蝨(見/上)蟻¶
慕羊肉(見/上)羶行(見/上)大儒臚傳(荘子儒以詩禮發冡丨丨/丨丨曰東方作矣事之何)¶
<pb:KR3k0058_WYG_131-4a>¶
(若小儒曰未觧裙襦口中有珠詩固有之曰青青之麥/生於陵陂生不布施死何含珠為接其鬢壓其顪儒以)¶
(金椎控其頤徐别/其頰無傷口中珠)吕鉅(荘子正考父一命而傴再命而/僂三命而俯循牆而走孰敢不)¶
(軌如而夫者一命而丨丨再命而于/車上儛三命而名諸父孰協唐許)車上儛(見/上)名諸父¶
(見/上)死藥(韓非子有獻不死之藥于荆王者謁者操之以/入中射之士問曰可食乎曰可因奪而食之王)¶
(大怒使人殺中射之士中射之士使人說王曰客獻不/死之藥臣食之而王殺臣是丨丨也是客欺王也夫殺)¶
(無罪之臣而明人之欺王/也不如釋臣王乃不殺)三蝨相訟(韓非子丨丨丨與/丨一蝨過之曰訟)¶
(者奚說三蝨曰争肥饒之地一虱曰若亦不患臘之至/而茅之燥耳若又奚患於是乃聚嘬其母而食之彘&KR0751;)¶
(人乃/弗殺)飲鼈(韓非子鄭縣人乙子妻之市買鼈而歸過/潁水以為渇也因縱而飲之遂亡其鼈)浴¶
<pb:KR3k0058_WYG_131-4b>¶
矢(韓非子燕人李季好逺出其妻私有通于士季突至/士在内中妻患之其室婦曰令公子裸而觧髮直出)¶
(門吾屬佯不見也於是公子從其計疾走出門季曰是/何人也家室皆曰無有季曰吾見鬼乎婦人曰然為之)¶
(柰何曰取五姓之矢浴/之季曰諾乃丨以丨)掩耳毁鐘(吕氏春秋范氏之亡/也百姓有得鐘者欲)¶
(負而走則鐘大不可負以椎毁之鐘况然有音惡人聞/之而奪已也遽掩其耳惡人聞之可也惡已自聞之悖)¶
(矣/)狴犴使人多禮(揚子劔客論曰劔可以愛/身曰丨丨丨丨丨丨乎)将使鼈長¶
而後食之(國語公父文伯飲南宫敬叔酒以露睹父為/客羞鼈焉小睹父怒相延食鼈辭曰丨丨丨)¶
(丨丨丨丨丨遂出文伯之母聞之怒曰吾聞之先子曰/祭養尸饗養上賔鼈于何有而使夫人怒也遂逐之五)¶
(日魯大夫/辭而復之)摶之不得揚君之恥(國語平公射鴳不死使/竪襄摶之失公怒拘将)¶
<pb:KR3k0058_WYG_131-5a>¶
(殺之叔向聞之夕君告之叔向曰君必殺之昔吾先君/唐叔射兕于徒林殪以為大甲以封于晉今君嗣吾先)¶
(君唐叔射鴳不死丨丨丨丨是丨吾丨丨丨者也/君其必速殺之勿令逺聞君忸怩顔乃趣赦之)求繋¶
既繋求援既援(國語董叔将娶于范氏叔向曰范氏富/盍已乎曰欲為繫援焉它日董祁愬于)¶
(范獻子曰不吾敬也獻子執而紡于庭之槐叔向過之/曰子盍為吾請乎叔向曰丨丨丨丨矣丨丨丨丨矣求)¶
(而得之又/何請焉)以規為瑱(國語王曰子復言不榖雖不能用/吾憖置之于耳對曰頼君之用也)¶
(故言不然巴浦之犀犛兕象/其可盡乎其又丨丨丨丨也)不嫁不宦(戰國策齊人見/田駢曰聞先生)¶
(髙議設為不宦而願為役田駢曰子何聞之對曰臣聞/之鄰人之女田駢曰何謂也對曰臣鄰人之女設為丨)¶
(丨行年三十而有七子不嫁則不嫁然嫁過畢矣今先/生設為丨丨訾養千鐘徒百人不宦則然矣然宦過畢)¶
<pb:KR3k0058_WYG_131-5b>¶
(矣田/子辭)食玉炊桂因鬼見帝(戰國策蘓秦之楚三日乃得/見乎王談卒辭而行王曰寡)¶
(人聞先生若聞古人今先生乃不逺千里而臨寡人曽/不肯留願聞其說對曰楚國之食貴于玉薪貴于桂謁)¶
(者難得見如鬼王難得見如天帝今令臣丨丨/丨丨丨丨丨丨王曰先生就舍寡人聞命矣)烏不為¶
烏鵲不為鵲(戰國策史疾為韓使楚楚王曰客何方所/循曰治列子禦㓂之言曰何貴曰貴正王)¶
(曰正亦可為國乎曰可王曰楚國多盗正可以圉盗乎/曰可曰以正圉盗柰何頃間有鵲止于屋上者曰請問)¶
(楚人謂之何王曰謂之鵲謂之烏可乎曰不可曰今王/之國有柱國令尹司馬典令其任官置吏必曰亷潔勝)¶
(任今盗賊公行而弗能禁也/此丨丨丨丨丨丨丨丨也)名母(戰國策宋人有學者/三年反而丨其丨其)¶
(母曰子學三年反而名我者何也其子曰吾所賢者無/過堯舜堯舜名吾所大者無大天地天地名今母賢不)¶
<pb:KR3k0058_WYG_131-6a>¶
(過堯舜大不過天地是以名母也其母曰子之於學也/将盡行之乎願子之有以易名母也子之於學也将有)¶
(所不行也願子之/且以名母為後也)沐猴而冠(史記項羽紀項王見秦宫/室皆以燒殘破又以懐思)¶
(欲東歸曰富貴不歸故鄉如衣繡夜行誰知之者說/者曰人言楚人丨丨丨丨耳果然項王聞之烹說者)視¶
舌在不(史記張儀傳嘗從楚相飲已而楚相亡璧門下/意張儀掠笞數百不服醳之其妻曰嘻子毋讀)¶
(書游說安得此辱乎張儀謂其妻曰丨吾/丨尚丨丨其妻笑曰舌在也儀曰足矣)人固未易知¶
知人亦未易(史記范雎傳魏齊夜亡出見趙相虞卿虞/卿度趙王終不可說乃觧其相印與魏齊)¶
(亡間行念諸侯莫可以急抵者乃復走大梁欲因信陵/君以走楚信陵君聞之畏秦猶豫未肯見曰虞卿何如)¶
(人也時侯嬴在旁曰丨丨丨丨丨丨丨丨丨丨也夫虞/卿躡屩擔簦一見趙王賜白璧一雙黄金百鎰再見拜)¶
<pb:KR3k0058_WYG_131-6b>¶
(為上卿三見卒受相印封萬户侯當此之時天下争知/之夫魏齊窮困過虞卿虞卿不敢重爵禄之尊觧相印)¶
(捐萬户侯而間行急士之窮而歸公子公子曰何如人/人固不易知知人亦未易也信陵君大慚駕如野迎之)¶
所持者狹所欲者奢(史記滑稽傳威王八年楚大發兵/加齊齊王使淳于髠之趙請救兵)¶
(齎金百斤車馬十駟淳于髠仰天大笑冠纓索絶王曰/先生少之乎髠曰何敢王曰笑豈有說乎髠曰今者臣)¶
(從東方來見道旁有禳田者操一豚蹄酒一盂祝曰甌/窶滿篝汙邪滿車五榖蕃熟穰穰滿家臣見其丨丨丨)¶
(丨而丨丨丨丨故笑之於是齊威王乃益齎黄金千鎰/白璧十雙車馬百駟髠辭而行至趙趙王與之精兵十)¶
(萬革車千乗楚聞/之夜引兵而去)齎以薑棗薦以木蘭(史記滑稽傳優/孟者故楚之樂)¶
(人也長八尺多辯常以談笑諷諌楚荘王之時有所愛/馬衣以文繡置之華屋之下席以露床㗖以棗脯馬病)¶
<pb:KR3k0058_WYG_131-7a>¶
(肥死使羣臣䘮之欲以棺槨大夫禮葬之左右争之以/為不可王下令曰有敢以馬諌者罪至死優孟聞之入)¶
(殿門仰天大哭王驚而問其故優孟曰馬者王之所愛/也以楚國堂堂之大何求不得而以大夫禮葬之薄請)¶
(以人君禮葬之王曰何如對曰臣請以雕玉為棺文梓/為槨楩楓豫章為題湊發甲卒為穿壙老弱負土齊趙)¶
(陪位於前韓魏翼衛其後廟食太牢奉以萬户之邑諸/侯聞之皆知大王賤人而貴馬也王曰寡人之過一至)¶
(此乎為之柰何優孟曰請為大王六畜葬之以壠竈為/槨銅歴為棺丨丨丨丨丨丨丨丨祭以粳稻衣以火光)¶
(葬之於人腹腸於是王乃使以/馬屬太官無令天下久聞也)為孫叔敖衣冠抵掌談¶
語(史記滑稽傳楚相孫叔敖病且死屬其子曰我死汝/必貧困若徃見優孟言我孫叔敖之子也居數年其)¶
(子窮困負薪逢優孟與言曰我孫叔敖子也父且死時/屬我貧困徃見優孟優孟曰若無逺有所之即丨丨丨)¶
<pb:KR3k0058_WYG_131-7b>¶
(丨丨丨丨丨丨丨嵗餘像孫叔敖楚王及左右不能别/也荘王置酒優孟前為夀荘王大驚以為孫叔敖復生)¶
(也欲以為相優孟曰請歸與婦計之三日而為相荘王/許之三日後優孟復來王曰婦言謂何孟曰婦言慎無)¶
(為楚相不足為也如孫叔敖之為楚相盡忠為亷以治/楚楚王得以覇今死其子無立錐之地貧困負薪以自)¶
(飲食必如孫叔敖不如自殺因歌曰山居耕田苦難以/得食起而為吏身貪鄙者餘財不顧恥辱身死家室富)¶
(又恐受賕枉法為姦觸大罪身死而家滅貪吏安可為/也念為亷吏奉法守職竟死不敢為非亷吏安可為也)¶
(楚相孫叔敖持亷至死方今妻子窮困負薪而食不足/為也於是荘王謝優孟乃召孫叔敖子封之寝邱四百)¶
(户以奉其祀/後十世不絶)汝雖長幸雨立我雖短幸休居(史記滑稽/傳優㫋者)¶
(秦倡朱儒也善為笑言然合於大道秦始皇時置酒而/天雨陛楯者皆沾寒優㫋見而哀之謂之曰汝欲休乎)¶
<pb:KR3k0058_WYG_131-8a>¶
(陛楯者皆曰幸甚優㫋曰我即呼汝汝疾應曰諾居有/頃殿上上夀呼萬嵗優㫋臨檻大呼曰陛楯郎郎曰諾)¶
(優㫋曰丨丨丨何益丨丨丨丨丨丨也/丨丨丨於是始皇使陛楯者得半相代)宼從東方來令¶
麋鹿觸之(史記滑稽傳始皇嘗議欲大苑囿東至函谷/關西至雍陳倉優㫋曰善多縱禽獸於其中)¶
(丨丨丨丨丨丨丨丨丨/丨足矣始皇以故輟止)漆城蕩蕩㓂來不能上(史記滑/稽傳二)¶
(世立又欲漆其城優㫋曰善主上雖無言臣固将請之/漆城雖於百姓愁費然佳哉丨丨丨丨丨丨丨丨丨即)¶
(欲就之易為漆耳顧難為䕃/室於是二世笑之以其故止)上履下似人足(史記滑稽/傳東郭先)¶
(生久待詔公車貧困飢寒衣敝履不完行雪中履有上/無下足盡踐地道中人笑之東郭先生應之曰誰能履)¶
(行雪中令人視之其丨丨也/其履丨處乃丨丨丨者乎)河伯留客久(史記滑稽傳/魏文侯時西)¶
<pb:KR3k0058_WYG_131-8b>¶
(門豹為鄴令豹徃到鄴會長老問之民所疾苦長老曰/苦為河伯娶婦以故貧豹問其故對曰鄴三老廷掾常)¶
(嵗賦斂百姓收取其錢得數百萬用其二三十萬為河/伯娶婦與祝巫共分其餘錢持歸當其時巫行視小家)¶
(女好者云是當為河伯婦即娉取洗沐之為治新繒綺/縠衣間居齋戒為治齊宫河上張緹絳帷女居其中為)¶
(具牛酒飯食行十餘日共粉餙之如嫁女床席令女居/其上浮之河中始浮行數十里乃沒其人家有好女者)¶
(恐大巫祝為河伯取之以故多持女逺逃亡以故城中/益空無人又貧困所從來久逺矣民人俗語曰即不為)¶
(河伯娶婦水來漂沒溺其人民云西門豹曰至為河伯/娶婦時願三老巫祝父老送女河上幸來告語之吾亦)¶
(徃送女皆曰諾至其時西門豹徃㑹之河上三老官屬/豪長者里父老皆㑹以人民徃觀之者三二千人其巫)¶
(老女子也已年七十從弟子女十人所皆衣繪單衣立/大巫後西門豹曰呼河伯婦來視其好醜即将女出帷)¶
<pb:KR3k0058_WYG_131-9a>¶
(中來至前豹視之顧謂三老巫祝父老曰是女子不好/煩大巫嫗為入報河伯得更求好女後日送之即使吏)¶
(卒共抱大巫嫗投之河中有頃曰巫嫗何久也弟子趣/之復以弟子一人投河中有頃曰弟子何久也復使一)¶
(人趣之復投一弟子河中凡投三弟子西門豹曰巫嫗/弟子是女子也不能白事煩三老為入白之復投三老)¶
(河中西門豹簪筆磬折嚮河立待良久長老吏傍觀者/皆驚恐西門豹顧曰巫嫗三老不來還柰之何欲復使)¶
(廷掾與豪長者一人入趣之皆叩頭叩頭且破額血流/地色如死灰西門豹曰諾且留待之須臾須臾豹曰廷)¶
(掾起矣狀丨丨丨丨之丨若皆罷去歸矣鄴吏/民大驚恐從是以後不敢復言為河伯娶婦)聲謷謷¶
尻益髙(漢書東方朔傳上令倡監榜舍人舍人不勝痛/呼謈朔笑之曰咄口無毛丨丨丨丨丨丨舍人)¶
(恚曰朔擅詆欺天子從官當棄市上問朔何故詆之對/曰臣非敢詆之乃與為隱耳上曰隱云何朔曰夫口無)¶
<pb:KR3k0058_WYG_131-9b>¶
(毛者狗竇也聲謷謷者鳥捕鷇也尻益髙者鶴俛啄也/舍人不服因曰臣願復問朔隐語不知亦當榜即妄為)¶
(諧語曰令壺齟老柏塗伊優亞狋吽牙何謂也朔曰令/者命也壺者所以盛也齟者齒不正也老者人所敬也)¶
(柏者鬼之庭也塗者漸洳徑也伊優亞者辭未定也狋/吽牙者兩犬争也舍人所問朔應聲輙對變詐鏠出莫)¶
(能窮/者)歸遺細君又何仁也(漢書東方朔傳伏日詔賜從/官肉大官丞日晏不來朔獨)¶
(㧞劍割肉謂其同官曰伏日當蚤歸請受賜即懐肉去/大官奏之朔入上曰昨賜肉不待詔以劔割肉而去之)¶
(何也朔免冠謝上曰先生起自責也朔再拜曰朔來朔/來受賜不待詔何無禮也㧞劔割肉壹何壮也割之不)¶
(多又何亷也丨丨/丨丨丨丨丨丨)兼此數子(漢書東方朔傳是時朝廷/多賢材上復問朔方今公)¶
(孫丞相兒大夫董仲舒夏侯始昌司馬相如吾邱夀王/主父偃朱買臣嚴助汲黯膠倉終軍嚴安徐樂司馬遷)¶
<pb:KR3k0058_WYG_131-10a>¶
(之倫皆辯知閎逹溢於文辭先生自視何與比哉朔對/曰臣觀其函齒牙樹頰胲吐唇吻擢項頤結股腳連雎)¶
(尻遺蛇其迹行歩偊旅臣朔雖不肖尚/丨丨丨丨者朔之進退澹辭皆此類也)元尚白(漢書揚/雄傳時)¶
(雄方草太元有以自守泊如也或嘲/雄以丨丨丨而雄觧之號曰觧嘲)爰清静作符命(漢/書)¶
(揚雄傳雄校書天禄閣上治獄使者來欲收雄雄恐不/能自免廼從閣上自投下㡬死莾聞之曰雄素不與事)¶
(何故在此間請問其故廼劉棻嘗從雄學作竒字雄不/知情有詔勿問然亰師為之語曰惟寂寞自投閣丨丨)¶
(丨丨丨丨注師古曰以/雄觧嘲之言譏之也)覆醬瓿(漢書揚雄傳時有好事/者載酒肴從遊學而鉅)¶
(鹿侯巴常從雄居受其太元法言焉劉歆亦嘗觀之謂/雄曰空自苦今學者有禄利然尚不能明易又如元何)¶
(吾恐後人用/丨丨丨也)狗曲(漢書儒林傳王式東平新桃人詔除/下為博士既至止舍中㑹諸大夫博)¶
<pb:KR3k0058_WYG_131-10b>¶
(士共持酒肉勞式皆注意髙仰之博士江公為魯詩宗/至江公著孝經說心嫉式謂鼓吹諸生曰歌驪駒式曰)¶
(聞之于師客歌驪駒主人歌客毋庸歸今諸君為主人/日尚早未可也江翁曰經何以言之式曰在曲禮江翁)¶
(曰何丨丨也式/恥之陽醉逷墬)蝗豈鳯凰食(漢書酷吏傳黄覇在頴川/以寛恕為治郡中亦平婁)¶
(蒙豐年鳯凰下上賢焉下詔稱揚其行加金爵之賞延/年素輕覇為人及比郡為守褒賞反在已前心内不服)¶
(河南界中又有蝗蟲府丞義出行蝗/還見延年延年曰此丨丨丨丨丨耶)陳驚座(漢書游俠/傳陳遵字)¶
(孟公時列侯有與遵同姓字者每至人門曰陳孟公/坐中莫不震動既至而非因號其人曰丨丨丨云)天¶
帝除書(漢書王莾傳是時争為符命封侯其/不為者相戲曰獨無丨丨丨丨乎)巨毋覇(漢/書)¶
(王莾傳韓博上言有竒士長丈大十圍來至臣府欲奮/擊胡虜自謂丨丨丨出於蓬萊東南五城西北昭如海)¶
<pb:KR3k0058_WYG_131-11a>¶
(濱軺車不能載三馬不能勝即日以大車四馬建虎旗/載覇詣闕霸卧則枕鼓以鐡箸食此皇天所以輔新室)¶
(也願陛下作大甲髙車賁育之衣遣大将一人與虎賁/百人迎之於道亰師門戸不容者開髙大之以視百蠻)¶
(鎮安天下博意欲風莾注晉/灼曰諷言毋得簒盗而覇)勿為盗賊自致亭長(後漢/書馬)¶
(武傳帝後與功臣諸侯讌語從容言曰諸卿不遭際㑹/自度爵禄何所至乎髙密侯禹先對曰臣少嘗學問可)¶
(郡文學博士帝曰何言之謙乎卿鄧氏子志行修整何/為不掾功曹餘各以次對至武曰臣以武勇可守尉督)¶
(盗賊帝笑曰且丨丨丨丨丨丨丨丨斯可矣武為人嗜/酒濶逹敢言時醉在御前面折同列言其短長無所避)¶
(忌帝故縱之/以為笑樂)遨遊二帝間(後漢書馬援傳援至引見於/宣徳殿世祖迎笑謂援曰卿)¶
(丨丨丨丨丨今見卿使人大慚援頓首辭謝曰當今之/世非獨君擇臣也臣亦擇君矣臣與公孫述同縣少相)¶
<pb:KR3k0058_WYG_131-11b>¶
(善臣前至蜀述陛㦸而進臣臣今逺來陛下何知非刺/客姦人而簡易若是帝復笑曰卿非刺客顧說客耳援)¶
(曰天下反覆盗名字者不可勝數今見陛下恢廓/大度同符髙祖乃知帝王自有真也帝甚壮之)良怖¶
急者可牀下伏(後漢書馬援傳傍縣嘗有報仇者吏民/驚言羌反百姓奔入城郭狄道長詣門)¶
(請閉城發兵援時與賔客飲大笑曰燒虜何敢復犯我/曉狄道長歸守寺舍丨丨丨丨丨丨丨丨後稍定郡中)¶
(服/之)髙髻一尺廣眉半額大袖匹帛(後漢書馬廖傳城中/好丨丨四方髙丨丨)¶
(城中好丨丨四方且丨丨城中好丨/丨四方全丨丨斯言如感有切事實)我獨詐善(後漢書/張湛傳)¶
(人或謂湛偽詐湛聞而笑曰我誠詐/也人皆詐惡丨丨丨丨不亦可乎)此縑出自機杼(後/漢)¶
(書王丹傳丹資性方潔疾惡强豪時河南太守同郡陳/遵關西之大俠也其友人䘮親遵為䕶䘮事賻助甚豐)¶
<pb:KR3k0058_WYG_131-12a>¶
(丹乃懐縑一匹陳之于主人前曰如丹丨丨丨丨丨丨/遵聞而有慚色自以知名欲結交于丹丹拒而不許)¶
遼東豕(後漢書朱浮傳徃時丨丨有丨生子頭白異而/獻之行至阿東見羣豕皆白懐慚而還若以子)¶
(之功論于朝廷則為遼東豕/也按此朱浮移書責彭寵語)卿前在郡食鴈美乎(後漢/書王)¶
(符傳度遼将軍皇甫䂓觧官歸安定鄉人有以貨得雁/門太守者亦去職還家書刺謁䂓䂓卧不迎既入而問)¶
(丨丨丨丨/丨丨丨丨)銅臭(後漢書崔寔傳寔從兄烈有盛名歴位/郡守九卿靈帝時開鴻都門榜賣官爵)¶
(公卿州郡下至黄綬各有差其富者則先入錢貧者到/官而後倍輸或因常侍阿保别自通逹是時叚熲樊陵)¶
(張温等雖有功勤名譽然皆先輸貨財而後登公位烈/時因傅毋入錢五百萬得為司徒及拜日天子臨軒百)¶
(僚畢㑹帝顧謂親倖者曰悔不小靳可至千萬程夫人/于傍應曰崔公冀州名士豈肯買官頼我得是反不知)¶
<pb:KR3k0058_WYG_131-12b>¶
(姝邪烈于是聲譽衰减久之不自安從容問其子鈞曰/吾居三公于議者何如鈞曰大人少有英稱歴位卿守)¶
(論者不謂不當為三公而今登其位天下失望烈/曰何為然也鈞曰論者嫌其丨丨烈怒舉杖擊之)豈聞¶
仲尼撻顔回(後漢書吴祐傳注濟北先賢傳曰宏字元/襄剛縣人也年二十二為督郵曽以職事)¶
(見詰府君欲撻之宏曰今鄙郡遭明府咸以為仲尼之/君國小人少以宏為顔囘丨丨丨丨有丨丨丨之義府)¶
(君異其對即日教署/主簿也注宏戴宏)寒蟬(後漢書杜密傳後密去官還/家每謁守令多所陳託同郡)¶
(劉勝亦自蜀郡告歸鄉里閉門埽軌無所干及太守王/昱謂密曰劉季林清髙士公卿多舉之者密知昱激已)¶
(對曰劉勝位為大夫見禮上賔而知善不薦聞惡無言/隐情惜已自同丨丨此罪人也今志義力行之賢而密)¶
(逹之違道失節之士而密紏之使明府/賞刑得中令問揚休不亦萬分之一乎)以今度之想當¶
<pb:KR3k0058_WYG_131-13a>¶
然耳(後漢書孔融傳初曹操攻屠鄴城袁氏父子多見/侵掠而操子丕私納袁熈妻甄氏融乃與操書稱)¶
(武王伐紂以妲己賜周公操不悟後問出何經對曰丨/丨丨丨丨丨丨丨後操討烏桓又嘲之曰大将軍逺征)¶
(蕭條海外昔肅慎不貢楛矢/丁零盗蘓武牛羊可并案也)生世不諧作太常妻(後漢/書周)¶
(澤傳十二年以澤行司徒事如真澤性簡忽威儀頗失/宰相之望數月復為太常清潔循行盡敬宗廟常卧病)¶
(齋宫其妻哀澤老病闞問所苦澤大怒以妻干犯齋禁/遂收送詔獄謝罪當世疑其詭激時人為之語曰丨丨)¶
(丨丨丨丨丨丨一歲三百六十日三百五十/九日齋注漢官儀此下云一日不齋醉如泥)作奏雖工¶
宜去葛龔(後漢書葛龔傳注龔善為文奏或有請龔奏/以干人者龔為作之其人冩之忘自載其名)¶
(因并冩龔名以進之故時人為之語/曰丨丨丨丨丨丨丨丨事見笑林)買菜乎求益也(後/漢)¶
<pb:KR3k0058_WYG_131-13b>¶
(書嚴光傳注皇甫謐髙士傳覇使西曹屬侯子道奉書/光不起於床上箕踞抱膝發書讀訖問子道曰君房素)¶
(癡今為三公寜小差否子道曰位近鼎足不癡也光曰/遣卿來何言子道傳覇言光曰卿言不癡是非癡語也)¶
(天子徴我三乃來人主尚不見當見人臣乎子道求報/光曰我手不能書乃口授之使者嫌少可更足光曰丨)¶
(丨丨丨丨丨/按覇侯覇)邊孝先腹便便懶讀書但欲眠(後漢書邊/韶傳邊韶)¶
(字孝先陳留浚儀人也以文學知名教授數百人韶口/辯曽晝日假卧弟子私嘲之曰丨丨丨丨丨丨丨丨丨)¶
(丨丨丨韶漸聞之應時對曰邊為姓孝先字腹便便五/經笥但欲眠思徃事寐與周公通夢静與孔子同意師)¶
(而可嘲出何典/記嘲者大慚)寐與周公通夢静與孔子同意(見/上)大兒¶
孔文舉小兒楊徳祖(後漢書禰衡傳唯善魯國孔融及/𢎞農楊修常稱曰丨丨丨丨丨丨)¶
<pb:KR3k0058_WYG_131-14a>¶
(丨丨丨丨餘子/碌碌不足數也)適可作尉(魏志武帝紀注四體書勢序/梁鵠以公為北部尉曹瞞傳)¶
(曰為尚書右丞司馬建公所舉及公為王召建公到鄴/與歡飲謂建公曰孤今日可復作尉否建曰昔舉大王)¶
(時丨丨丨丨/耳王大笑)執虎子(魏志蘓則傳注魏畧舊儀侍中親/省起居故俗謂之丨丨丨始則同)¶
(郡吉茂者是時仕甫歴縣令遷為冗散茂見則嘲之曰/仕進不止執虎子則笑曰吾誠不能效汝蹇蹇驅鹿車)¶
(馳/也)不能效汝蹇蹇驅鹿車馳(見/上)召優說肥瘦(魏志王衛/二劉傳注)¶
(吳質别傳上将軍曹真性肥中領軍朱鑠性瘦丨丨使/丨丨丨真負貴恥見戯怒謂質曰卿欲以部曲将遇我)¶
(耶/)中聖人(魏志徐邈傳魏國初建為尚書郎時科禁酒/邈私飲至于沉醉校事趙逹問以曹事邈曰)¶
(丨丨丨逹白之太祖甚怒度遼将軍鮮于輔進曰平日/醉客謂酒清者為聖人濁者為賢人邈性修慎偶醉言)¶
<pb:KR3k0058_WYG_131-14b>¶
(耳竟坐/得免刑)乞兒乗小車(魏志鄧艾傳注世語周泰擢為新/城太守宣王為泰㑹使尚書鍾繇)¶
(調泰君釋褐登宰府三十六日擁麾盖守兵馬郡丨丨/丨丨丨一何駛乎泰曰誠有此君名公之子少有文采)¶
(故守吏職獮猴騎土牛/又何遲也衆賔咸恱)死諸葛走生仲逹(蜀志諸葛亮/傳注漢晉春)¶
(秋楊儀等整軍而出百姓奔告宣王宣王追焉姜維令/儀反旗鳴鼔若将向宣王者宣王乃退不敢偪于是儀)¶
(結陣而去入谷然後發䘮宣王之退也百姓為之諺曰/丨丨丨丨丨丨丨或以告宣王宣王曰吾能料生不便)¶
(料死/也)如瓠壺(蜀志張裔傳張府君丨/丨丨外雖澤而内實麤)君馬何駛(蜀志楊/洪傳洪)¶
(門下書佐何祗有才策功幹舉郡吏數年為廣漢太守/時洪亦尚在蜀郡注益部耆舊傳雜記曰每朝㑹祗次)¶
(洪坐嘲祗曰丨丨丨丨祗曰故吏馬不/敢駛但明府未著鞭耳衆傳之以為笑)潞涿君(蜀志周/羣傳初)¶
<pb:KR3k0058_WYG_131-15a>¶
(先主與劉璋㑹涪時張裕為璋從事侍坐其人饒鬚先/主嘲之曰昔吾居涿縣特多毛姓東西南北皆諸毛也)¶
(涿令稱曰諸毛繞涿居乎裕即答曰昔有作上黨潞長/遷為涿令涿令者去官還家時人與書欲署潞則失涿)¶
(欲署涿則失潞乃署曰丨丨/丨先主無鬚故裕以此及之)横目茍身蟲入其腹(吴志/薛綜)¶
(傳西使張奉于權前列尚書闞澤姓名以嘲澤澤不能/答綜下行酒因勸酒曰蜀者何也有犬為獨無犬為蜀)¶
(丨丨丨丨丨丨丨丨奉曰不當復列君吴邪綜應聲曰/無口為天有口為吴君臨萬邦天子之都于是衆坐喜)¶
(笑而奉/無以對)使人牽驢題曰諸葛子瑜(吴志諸葛恪傳恪父/瑾面長似驢孫權大)¶
(㑹羣臣丨丨丨一丨入長檢其面丨丨丨丨丨丨恪跪/曰乞請筆益兩字因聼與筆恪續其下曰之驢舉坐歡)¶
(笑乃以/驢賜恪)軍旅在後酒食在先(吴志諸葛恪傳孫權命恪/行酒至張昭前昭先有酒)¶
<pb:KR3k0058_WYG_131-15b>¶
(色不肯飲曰此非養老之禮也權曰卿能令将軍辭屈/乃當飲之耳恪難昭曰昔師尚父九十秉旄仗鉞猶未)¶
(告老也今丨丨之事将軍丨丨丨丨之事将/軍丨丨何謂不養老也昭卒無辭遂為盡爵)試使輔吴¶
復求鸚父(吴志諸葛恪傳注江表傳曾有白頭鳥集殿/前權曰此何鳥也恪曰白頭翁也張昭自以)¶
(坐中最老疑恪以鳥戲之因曰恪欺陛下未嘗聞鳥名/白頭翁者試使恪復求白頭母恪曰鳥名鸚母未必有)¶
(對丨丨丨丨丨丨丨丨/昭不能答坐中皆歡笑)君非折簡之客(晉書宣帝紀三/年春正月王凌)¶
(詐言吴人塞滁水請發兵以討之帝潛知其計不聼夏/四月帝自帥中軍汎舟沿流九日而到甘城凌計無所)¶
(出乃迎于武邱面縛水次曰凌若有罪公當折簡/召凌何若自來耶帝曰以丨丨丨丨丨丨故耳)啖大¶
臠(晉書梁孝王彤傳彤嘗大會謂参軍王銓曰我從兄/為尚書令不能丨丨丨啖大臠故難銓曰公在此獨)¶
<pb:KR3k0058_WYG_131-16a>¶
(嚼尚/難矣)卿軰意亦復易敗(晉書王戎傳戎每與籍為竹林/之游戎嘗後至籍曰俗物已復)¶
(來敗人意戎笑曰丨/丨丨丨丨丨丨耳)目光乃在牛背上(晉書王衍傳嘗/因宴集為族人)¶
(所怒舉樏擲其面衍初無言引王導共載而去然心不/能平在車中攬鏡自照謂導曰爾看我丨丨丨丨丨丨)¶
(丨/矣)蝨處褌中(晉書阮籍傳世之所謂君子惟法是修惟/禮是克手執圭璧足履繩墨行欲為目前)¶
(檢言欲為無窮則少稱鄉黨長聞鄰國上欲圖三公下/不失九州牧獨不見羣丨之丨丨丨逃乎深縫匿乎壊)¶
(絮自以為吉兆也行不敢離䙜際動不敢出禈襠自以/為得繩墨也然炎邱火流焦邑滅都羣蝨處于褌中而)¶
(不能出也君子之處域内/何異夫蝨之處褌中乎)鷄肋不足以安尊拳(晉書劉/伶傳嘗)¶
(醉與俗人相忤其人攘袂奮拳而徃伶/徐曰丨丨丨丨丨丨丨丨其人笑而止)猶不廢我嘯歌¶
<pb:KR3k0058_WYG_131-16b>¶
(晉書謝鯤傳鄰家髙氏女有美色鯤嘗挑之女投梭折/其兩齒時人為之語曰任逹不已幼輿折齒鯤聞之慠)¶
(然長嘯曰丨/丨丨丨丨丨)沙之汰之瓦石在後簸之揚之糠粃在前¶
(晉書孫綽傳綽性通率好譏調嘗與習鑿齒共行綽在/前顧謂鑿齒曰丨丨丨丨丨丨丨丨鑿齒曰丨丨丨丨)¶
(丨丨/丨丨)書簏(晉書劉栁傳時右丞傅廸好廣讀書而不觧/其義栁惟讀老子而已廸每輕之栁云卿讀)¶
(書雖多而無所觧可謂/丨丨矣時人重其言)奴價倍婢(晉書祖納傳性至孝/少孤貧常自炊㸑以)¶
(養母平北将軍王敦聞之遺其二婢辟為從事中郎有/戯之曰丨丨丨丨納曰百里奚何必輕於五羖皮邪)¶
假有神錐必有神槌(晉書祖納傳時梅陶及鍾雅數說/餘事納輙困之因曰君汝頴之士)¶
(利如錐我幽冀之士鈍如鎚持我鈍鎚捶君利錐皆當/摧矣陶雅並稱有神錐不可得鎚納曰丨丨丨丨丨丨)¶
<pb:KR3k0058_WYG_131-17a>¶
(丨丨雅/無以對)短轅犢車長柄麈尾(晉書王導傳初曺氏性妬/導甚憚之乃密營别館以)¶
(處衆妾曹氏知将徃焉導恐妾被辱遽令命駕猶恐遲/之以所執麈尾柄驅牛而進司徒蔡謨聞之戯導曰朝)¶
(廷欲加公九錫導弗之覺但謙退而已謨曰不聞餘物/唯有丨丨丨丨丨丨丨丨導大怒謂人曰吾徃與羣賢)¶
(共遊洛中何曽/聞有蔡充兒也)元䂓塵汚人(晉書王導傳時亮雖居外/鎮而執朝廷之權既據上)¶
(流擁强兵趣向者多歸之導内不能平常遇西風起/舉扇自蔽徐曰丨丨丨丨丨按亮庾亮元䂓亮字)相¶
與有𤓰葛(晉書王恱傳導嘗共恱奕棋争道導笑曰/丨丨丨丨丨那得為爾耶按恱王導子)蘓¶
武節似不如是(晉書陶侃傳蘓峻作逆温嶠要侃同赴/朝廷峻平王導入石頭城令取故節侃)¶
(笑曰丨丨丨丨丨/丨丨導有慚色)入幕之賓(晉書郗超傳温懐不軌欲/立覇王之基超為之謀謝)¶
<pb:KR3k0058_WYG_131-17b>¶
(安與王坦之嘗詣温論事温令超帳中卧聼之風/動帳開安笑曰郗生可謂丨丨丨丨矣按温桓温)刻畫¶
無鹽唐突西施(晉書周顗傳庾亮嘗謂顗曰諸人咸以/君方樂廣顗曰何乃丨丨丨丨丨丨丨)¶
(丨/也)阿奴火攻固出下策(晉書周顗傳顗性寛裕而友愛/過人弟嵩嘗因酒瞋目謂顗曰)¶
(君才不及弟何乃横得重名以所燃蠟燭投之顗神色/無忤徐曰丨丨丨丨丨丨丨丨耳王導甚重之嘗枕顗)¶
(膝而指其腹曰卿此中何所有也答曰/此中空洞無物然足容卿軰數百人)此中空洞無物¶
然足容卿軰數百人(見/上)莫近禁臠(晉書謝混傳初孝武/帝為晉陵公主求婿)¶
(謂王珣曰主婿但如劉真長王子敬便足如王處仲桓/元子才小富貴便豫人家事珣對曰謝混雖不及真長)¶
(不减子敬帝曰如此便足袁崧欲以女妻之珣曰卿丨/丨丨丨初元帝始鎮建業公私窘罄每得一㹠以為珍)¶
<pb:KR3k0058_WYG_131-18a>¶
(膳項上一臠尤美輙以薦帝羣下未嘗/敢食于是呼為禁臠故珣因以為戯)滓穢太清(晉書/謝朗)¶
(傳子重字景重明秀有才名為㑹稽王道子驃騎長史/嘗因侍坐于是月夜明淨道子歎以為佳重率爾曰意)¶
(謂乃不如微雲㸃綴道子因戯重曰/卿居心不淨乃復强欲丨丨丨丨邪)令巢許遇稷契當¶
無此言(晉書王羲之傳劉惔為丹陽令許詢嘗就惔宿/床帷新麗飲食豐甘詢曰若此保全殊勝東山)¶
(惔曰卿若知吉凶由人吾安得保此時羲之在/坐曰丨丨丨丨丨丨丨丨丨丨二人並有愧色)馬曺(晉/書)¶
(王徽之傳性卓犖不覊為大司馬桓温参軍蓬首散𢃄/不綜府事又為車騎桓冲騎兵参軍冲問卿署何曺對)¶
(曰似是丨丨又問管㡬馬曰不知馬何由知數又問馬/比死多少曰未知生焉知死嘗從冲行值暴雨徽之因)¶
(下馬排入車中謂曰/公豈得獨擅一車)豈得獨擅一車(見/上)未若諸庾翼翼¶
<pb:KR3k0058_WYG_131-18b>¶
(晉書孫盛傳庾翼子爰客嘗候盛見放而問曰安國何/在放答曰庾稚恭家爰客大笑曰諸孫大盛有兒如此)¶
(也放又曰丨丨丨丨丨丨既而語人曰我/故得重呼奴父也按放盛子安國盛字)韓盧後(晉書/張天)¶
(錫傳時苻堅强盛每攻之兵無寜嵗天錫甚懼乃立壇/刑牲率典軍将軍張寜中堅将軍馬芮等遥與晉三公)¶
(盟誓獻書大司馬桓温尅六年夏誓同大舉遣從事中/郎韓博奮節将軍康妙奉表并送盟文博有口才温甚)¶
(稱之嘗大㑹温使司馬刁彞嘲之彞謂博曰君是丨丨/丨耶博曰卿是韓盧後温笑曰刁以君姓韓故相問焉)¶
(他自姓刁那得韓盧後耶博曰明公脫/未之思短尾者則為刁也一坐推歎焉)短尾為刁(見/上)太¶
儒(晉書范宣傳家于豫章太守殷羡見宣茅茨不完欲/為改宅宣固辭之庾爰之以宣素貧加年荒疾疫厚)¶
(餉給之宣又不受爰之問宣/曰君博學通綜何以丨丨)此太逼人(晉書顧愷之傳/桓元時與愷之)¶
<pb:KR3k0058_WYG_131-19a>¶
(同在仲堪坐共作了語愷之先曰火燒平原無遺燎元/曰白布纒根樹旒旐仲堪曰投魚深泉放飛鳥復作危)¶
(語元曰矛頭淅米劔頭炊仲堪曰百嵗老翁攀枯枝有/一参軍云盲人騎瞎馬臨深池仲堪眇目驚曰丨丨丨)¶
(丨因/罷)了語危語(見/上)何至作老婢聲(晉書顧愷之傳愷之/矜伐過實少年因相)¶
(稱譽以為戯弄又為吟咏自謂得先賢風/制或請其作洛生咏答曰丨丨丨丨丨丨)吴中髙士求¶
死不得(晉書謝敷傳初月犯少微少微一名處士星占/者以隐士當之譙國戴逵有美才人或憂之俄)¶
(而敷死會稽人士以嘲吴人云/丨丨丨丨便是丨丨丨丨死)充隐(晉書桓元傳元以/歴代咸有肥遁之)¶
(士而已世獨無乃徴皇甫謐六世孫希之為著作并/給其資用皆令讓而不受號曰髙士時人名為丨丨)厭¶
卿老拳飽孤毒手(晉書石勒載紀勒令武鄉耆舊赴襄/國既至勒親與鄉老齒坐歡飲語及)¶
<pb:KR3k0058_WYG_131-19b>¶
(平生初勒與李陽鄰居嵗常争麻地迭相歐擊至是謂/父老曰李陽壯士也何以不來漚麻是布衣之恨孤方)¶
(崇信於天下寜讐匹夫乎乃使召陽既至勒與酣謔引/陽臂笑曰孤徃日丨丨丨丨卿亦丨丨丨丨因賜甲第)¶
(一區拜参/軍都尉)卿目睕睕正耐溺中(晉書石季龍載記太子/詹事孫珍問侍中崔約)¶
(曰目疾何方療之約素狎珍戯之曰溺中則/愈珍曰目何可溺約曰丨丨丨丨丨丨丨丨)拜賊而卿¶
國士(晉書慕容暐載記王猛入鄴真望馬首拜之明日/更見語乃卿猛猛曰昨拜今卿何恭慢之相違也)¶
(真答曰卿昨為賊朝是國士吾丨丨/丨丨丨丨何所怪也按真皇甫真)人面狗心狗面人¶
心(晉書苻朗載記既至揚州風流邁於一時超然自得/志凌萬物所與晤言不過一二人而已驃騎長史王)¶
(忱江東之儁秀聞而詣之朗稱疾不見沙門釋法汰問/朗曰見王吏部兄弟未朗曰吏部為誰非丨丨而丨丨)¶
<pb:KR3k0058_WYG_131-20a>¶
(丨丨而丨丨者乎王忱醜而才慧/國寳美貌而才劣於弟故朗云然)斆孫皓歌(宋書劉穆/之傳河東)¶
(王歆之嘗為南康相素輕邕後歆之與邕俱豫元㑹並/坐邕性嗜酒謂歆之曰卿昔嘗見臣今不能見斟一杯)¶
(酒乎歆之因丨丨丨丨答之曰昔為汝作臣今與/汝比肩既不勸汝酒亦不願汝年按邕穆之孫)作謝¶
宣明面(宋書劉穆之傳孝建三年除輔國将軍益州刺/史既行甚不得意至江陵與顔竣書曰朱修之)¶
(三世叛兵一旦居荆州青油幕下丨丨丨丨丨見向使/齋帥以長刀引吾下席於吾何有政恐匃奴輕漢耳)¶
得錢㑹戯何用禄為(宋書王𢎞傳𢎞性褊隘人忤意者/輙面加責辱少時嘗摴蒱公城子)¶
(野舍及後當權有人就𢎞求縣辭訴頗切此人嘗以蒱/戯得罪𢎞詰之曰君丨丨丨丨丨丨丨丨答曰不審公)¶
(城子野何/在𢎞黙然)不審公城子野何在(見/上)那得此副急淚(宋書/劉懐)¶
<pb:KR3k0058_WYG_131-20b>¶
(慎傳徳願性粗率為世祖所狎侮上寵姬殷貴妃薨葬/畢數與羣臣至殷墓謂徳願曰卿哭貴妃若悲當加厚)¶
(賞徳願應聲便號慟撫膺擗踴涕泗交流上甚恱以為/豫州刺史又令醫術人羊志哭殷氏志亦嗚咽他日有)¶
(問志卿丨丨丨丨丨丨志時新䘮愛姬答曰我爾/時自哭亡妾耳志滑稽善為諧謔上亦愛狎之)太初¶
之時誰黄其閣(宋書張暢傳孝武宴朝賢暢亦在坐何/偃因醉曰張暢信竒才也與義宣作賊)¶
(而卒無咎茍非竒才安能致此暢曰丨丨丨丨丨丨丨/丨帝曰何事相苦初尚之為元凶司空及義師至新林)¶
(門人皆逃尚之父子共/洗黄閣故暢以此譏之)世載雄狐(宋書王淮之傳宋臺/建御史中丞為僚友)¶
(所憚淮之父納之祖臨之曽祖彪之至淮之四世居此/職淮之嘗作五言范泰嘲之曰卿唯觧彈事耳淮之正)¶
(色答猶差卿/丨丨丨丨)格佞(宋書鄭鮮之傳髙祖少事戎旅不經/渉學及為宰相頗慕風流時或言論)¶
<pb:KR3k0058_WYG_131-21a>¶
(人皆依違之不敢難也鮮之難必切至未嘗寛假要須/髙祖辭窮理屈然後置之髙祖或有時慚恧變色動容)¶
(既而謂人曰吾本無術學言義尤淺比時言論諸賢多/見寛容唯鄭不爾獨能盡人之意甚以此感之時人謂)¶
(為丨/丨)妳母(宋書何承天傳十六年除著作佐郎撰國史/承天年已老而諸佐並名家年少頴川荀伯)¶
(子嘲之常呼為丨丨承天云卿/當云鳯凰将九子妳母何言邪)鳯凰将九子(見/上)今日何¶
不著鹿皮冠(宋書何尚之傳尚之在家常着鹿皮㡌及/拜開府天子臨軒百僚陪位沈慶之於殿)¶
(廷戯之曰丨丨/丨丨丨丨丨丨)染鬢髪媚側室(宋書謝靈運傳臨川王/義慶招集文士長瑜自)¶
(國侍郎至平西記室参軍嘗於江陵寄書與宗人何朂/以韻語序義慶州府僚佐云陸展丨丨丨欲以丨丨丨)¶
(青青不觧久星星行復出如此者五六句而輕薄少年/遂演而廣之凡厥人士並為題目皆加劇言苦句其文)¶
<pb:KR3k0058_WYG_131-21b>¶
(流行義慶大怒白太祖除為廣/州所統曽城令按長瑜何長瑜)軍人慣噉麤食(宋書宗/慤傳孝)¶
(建中累遷豫州刺史監五州諸軍事先是鄉人庾業家/甚富豪方丈之膳以待賓客而慤至設以菜葅粟飰謂)¶
(客曰宗丨丨丨丨丨丨慤致飽而去至是業為/慤長史𢃄梁郡慤待之甚厚不以前事為嫌)伸卿眉¶
頭(宋書王元謨傳民間訛言元謨欲反時栁元景當權/元景弟僧景為新城太守以元景之勢制令南陽順)¶
(陽上庸新城諸郡並發兵討元謨元謨令内外晏然以/觧衆惑馳啓孝武具陳本末帝知其虚馳遣主書吴喜)¶
(公撫慰之又答曰梁山風塵初不介意君臣之際過足/相保聊復為笑丨丨丨丨元謨性嚴未嘗妄笑時人言)¶
(元謨眉頭未曽伸/故帝以此戯之)老慳老傖(宋書王元謨傳孝武狎侮/羣臣随其狀貎各有比類)¶
(多鬚者謂之羊顔師伯缺齒號之曰齴劉秀之儉吝呼/為丨丨黄門侍郎宗靈秀體肥拜起不便每至集會多)¶
<pb:KR3k0058_WYG_131-22a>¶
(所賜與欲其瞻謝傾踣以為歡笑又刻木作靈秀父光/禄勲叔獻像送其家㕔事栁元景垣䕶之並北人而元)¶
(謨獨受丨丨之目凡所/稱為四方書疏亦如之)衆人雖見古今不如下官耳學¶
(宋書沈慶之傳蕭斌以前驅敗績欲死固碻磝慶之曰/夫深入冦境規求所欲退敗如此何可久住今青冀虛)¶
(弱而坐守窮城若虜衆東顧清東非國家有也碻磝孤/絶復作朱修之滑臺耳㑹詔使至不許退諸将並謂宜)¶
(留斌復問計於慶之慶之曰閫外之事将所得專詔從/逺來事勢已異節下有一范増而不能用空議何施斌)¶
(及坐者並笑曰沈公乃更學問慶之厲/聲曰丨丨丨丨丨丨丨丨丨丨丨丨也)不足勞少壮故¶
使僕來(宋書沈慶之傳司空竟陵王誕據廣陵反復以/慶之為使持節都督南兖徐兖三州諸軍事車)¶
(騎大将軍開府儀同三司南兖州刺史率衆討之至歐/陽誕遣客慶之宗人沈道愍齎書說慶之餉以玉環刀)¶
<pb:KR3k0058_WYG_131-22b>¶
(慶之遣道愍反數以罪惡慶之至城下誕登樓謂之曰/沈君白首之年何為來慶之曰朝廷以君狂愚丨丨丨)¶
(丨丨丨丨/丨丨耳)草翁風必舅(宋書王景文傳長子絢年七嵗/讀論語至周監於二代外祖何)¶
(尚之戯之曰耶耶乎文哉絢即答曰丨丨丨丨偃少以/敏慧見知及長篤志好學官至秘書丞按偃尚之子絢)¶
(舅也應曰草翁風必丨今作偃刻/本之譌又景文名彧彧郁同音也)華林閤勲(齊書張敬/兒傳詔加)¶
(敬兒開府儀同三司将拜謂其妓妾曰我拜後應開黄/閤因口自為鼔聲既拜王敬則戯之呼為褚淵敬兒曰)¶
(我馬上所得終不能作/丨丨丨丨也敬則恨甚)莫論攻圍取勝自可拍手笑殺¶
(齊書垣榮祖傳除榮祖冗從僕射遣還徐州說刺史薛/安都曰天之所廢誰能興之使君今不同八百諸侯如)¶
(民所見非計中也安都曰天命有在今亰師無百里/地丨丨丨丨丨丨丨丨丨丨丨丨且我不欲負孝武)王¶
<pb:KR3k0058_WYG_131-23a>¶
儉三公(齊書虞玩之傳時人呼/孔逿何憲為丨丨丨丨)司驢(齊書謝超宗傳以/失儀出為南郡王)¶
(中軍司馬超宗怨望謂人曰我今曰政應為丨丨為省/司所奏以怨望免官禁錮十年司徒褚淵送湘州刺史)¶
(王僧䖍閤道壊墜水僕射王儉嘗牛驚跣下車超宗撫/掌笑戯曰落水三公墜車僕射前後言誚稍布朝野)¶
落水三公墜車僕射(見/上)羞面見人扇障何益(齊書劉祥/傳司徒褚)¶
(淵入朝以腰扇鄣日祥從側過曰作如此舉止丨丨丨/丨丨丨丨丨淵曰寒士不遜祥曰不能殺袁劉安得免)¶
(寒/士)如汝人才皆已令僕(齊書劉祥傳王奐為僕射祥與/奐子融同載行至中堂見路人)¶
(驅驢祥曰驢汝好為之/丨丨丨丨丨丨丨丨)書厨(齊書陸澄傳當世稱為碩/學讀易三年不觧文義欲)¶
(撰宋書竟不成王儉/戯之曰陸公丨丨也)都自非是(齊書張融傳融與吏部/尚書何戢善徃詣戢誤)¶
<pb:KR3k0058_WYG_131-23b>¶
(通尚書劉澄下車入門乃曰非是至户外望澄又曰/非是既造席視澄曰丨丨丨丨乃去其為異如此)陸¶
處無屋舟居非水(齊書張融傳世祖問融住在何處融/答曰臣丨丨丨丨丨丨丨丨後日上)¶
(以問融從兄緒緒曰融近東出未有/居止權牽小船于岸上住上大笑)但恨今日刑于寡¶
妻(齊書謝朓傳朓初告王敬則敬則女為朓妻常懐刀/欲報朓朓不敢相見及為吏部郎沈昭畧謂朓曰卿)¶
(人地之美無忝此職/丨丨丨丨丨丨丨丨)還東掘顧榮冢(齊書邱靈鞠傳永/明二年領驍騎将)¶
(軍靈鞠不樂武位謂人曰我應丨丨丨丨丨丨江南地/方數千里士子風流皆出此中顧榮忽引諸傖渡妨我)¶
(軰塗轍死/有餘罪)王令文章大進何如我未進時(齊書邱靈鞠/傳靈鞠好飲)¶
(酒臧否人物在沈淵座見王儉詩淵曰丨丨丨丨丨丨/靈鞠曰丨丨丨丨丨丨此言逹儉靈鞠宋世文名甚盛)¶
<pb:KR3k0058_WYG_131-24a>¶
(入齊頗减蓬髮弛縱無形儀不治家業/王儉謂人曰邱公仕宦不進才亦退矣)不頼舅氏遑恤¶
外家(齊書何求傳求弟㸃性率到好狎人物建元中褚/淵王儉為宰相㸃謂人曰我作齊書已竟贊曰淵)¶
(既世族儉亦國華丨/丨丨丨丨丨丨丨)以卿為騎兵(梁書任昉傳始髙祖/與昉過竟陵王覀邸)¶
(從容謂昉曰我登三府當以卿為記室昉亦戯髙祖曰/我若登三事當丨丨丨丨丨謂髙祖善騎也至是故引)¶
(昉符昔/言焉)千秋萬嵗誰傳此者(梁書南平王偉傳時世祖/居藩頗事聲譽勤心著述)¶
(巵酒未嘗妄進恭每從容謂人曰下官歴觀世人多有/不好歡樂乃仰眠床上看屋梁而著書丨丨丨丨丨丨)¶
(丨丨勞神苦思竟不成名豈如臨清風對/朗月登山泛水肆意酣歌也按恭偉子)時謂簾為夏¶
侯妓衣(梁書夏侯亶傳性儉率居處服用充足而已不/事華侈晚年頗好音樂有妓妾十數人並無被)¶
<pb:KR3k0058_WYG_131-24b>¶
(服姿容每有客常隔簾奏/之丨丨丨丨丨丨丨丨也)何敬容殘客(梁書張纉傳初/纉與参掌何敬)¶
(容意趣不協敬容居權軸賔客輻輳有過詣/纉者輙拒不前曰吾不能對丨丨丨丨丨)衆造寺(梁/書)¶
(何敬容傳何氏自晉司空充宋司空尚之世奉佛法並/建立塔寺至敬容又捨宅東為伽藍趨勢者因助財造)¶
(構敬容並不拒故此寺堂宇校飾頗/為宏麗時輕薄者因呼為丨丨丨焉)門外不見卿馬跡¶
(梁書徐文盛傳時任約被擒與文盛同禁文盛謂約曰/汝何不早降令我至此約曰丨丨丨丨丨丨丨使我何)¶
(遽得降文/盛無以答)為屐謎(梁書孫謙傳謙從子亷便僻巧宦廣/陵髙爽有險薄才客于亷亷委以文)¶
(記爽常有求不稱意乃丨丨丨以喻亷曰刺鼻不知&KR0329;/蹋面不知瞋齧齒作數歩持此得勝人譏其不計恥辱)¶
(以此取/名是也)文字不辯豈得非愚(陳書虞寄傳年數歳客有/造其父者遇寄於門因嘲)¶
<pb:KR3k0058_WYG_131-25a>¶
(之曰郎君姓虞必當無智寄應聲答曰丨丨丨丨丨丨/丨丨客大慚入謂其父曰此子非常人文舉之對不是)¶
(過/也)使卿復知寒暑(陳書徐陵傳太清二年兼通直散騎/常侍使魏魏人授館宴賔是日甚熱)¶
(其主客魏收嘲陵曰今日之熱當由徐常侍來陵即答/曰昔王肅至此為魏始制禮儀今我來聘丨丨丨丨丨)¶
(丨收/大慚)何至與駑馬爭路(南史劉式之傳瑀性使氣尚人/後為御史中丞甚得志彈蕭惠)¶
(開云非才非望非勲非徳彈王僧逹云䕃藉髙華人品/冗末朝士莫不畏其筆端轉右衛将軍年位本在何偃)¶
(前孝武初偃為吏部尚書瑀圖侍中不得與偃同從郊/祀時偃乗車在前瑀策駟居後相去數十歩瑀蹋馬及)¶
(之謂偃曰君轡何疾偃曰牛駿馭精所以疾耳偃曰君/馬何遲曰騏驥羅於覊絆所以居後偃曰何不著鞭使)¶
(致千里答曰一蹙自造青雲丨/丨丨丨丨丨丨按瑀式之子)𢃄二江之雙流(南史謝/朓傳朓)¶
<pb:KR3k0058_WYG_131-25b>¶
(常輕祏為人祏嘗詣朓朓因言有一詩呼左右取既而/便停祏問其故云定復不急祏以為輕已後祏及弟祀)¶
(劉渢劉晏俱候朓朓謂祏曰可謂丨丨丨/丨丨丨以嘲弄之祏轉不堪按祏江祏也)生天在前成¶
佛在後(南史謝靈運傳太守孟顗事佛精懇而為靈運/所輕嘗謂顗曰得道應湏慧業丈人丨丨當丨)¶
(靈運丨丨丨必丨靈/運丨顗深恨此言)遥遥華胄(南史何昌㝢傳昌㝢後/為吏部尚書嘗有一客)¶
(姓閔求官昌㝢謂曰君是誰後答曰子騫後/昌㝢團扇掩口而笑謂坐客曰丨丨丨丨)大徳所以¶
不徳(南史荀伯子傳伯子族弟昶字茂祖與伯子絶服/元嘉初以文義至中書郎昶子萬秋萬秋字元寳)¶
(亦用才學自顯昶見釋慧林謂曰昨萬秋對策欲以相/示答曰此不湏看若非先見而答貧道不能為若先見)¶
(而答貧道奴皆能為昶曰此将不傷道徳耶/答曰丨丨丨丨丨丨乃相對笑竟不看焉)非君家阿¶
<pb:KR3k0058_WYG_131-26a>¶
公(南史顔延之傳嘗與何偃同從上南郊偃于路中遥/呼延之曰顔公延之以其輕脫怪之答曰身非三公)¶
(之公又非田舍之公又丨丨丨/丨丨何以見呼為公偃羞而退)銅山西傾洛鐘東應(南/史)¶
(江禄傳禄先為武寜郡頗有貲産積錢于壁壁為之倒/迮銅物皆鳴人戲之曰所謂丨丨丨丨丨丨丨丨者也)¶
唯覺逄人(南史王惠傳時會稽内史劉懐敬之郡送者/傾都惠亦造别還過從弟球球問向何所見)¶
(惠言丨丨/丨丨耳)到溉尚有餘臭(南史到溉傳歴御史中丞都/官左户二尚書掌吏部尚書)¶
(時何敬容以令参選事有不允溉輙相執敬容謂人曰/丨丨丨丨丨丨遂學作貴人敬容日方貴寵人皆下之)¶
(溉忤之如初溉祖彦之初以/擔糞自給故世以為譏云)何無忌諱(南史殷淳傳子/孚有父風嘗與)¶
(侍中何朂共食孚羮盡朂云益殷蓴羮朂/司空無忌子也孚徐輟筯曰丨丨丨丨)始知隔千里¶
<pb:KR3k0058_WYG_131-26b>¶
兮共明月(南史謝荘傳荘有口辯孝武嘗問顔延之曰/謝希逸月賦何如答曰美則美矣但荘丨丨)¶
(丨丨丨丨丨丨丨帝召荘以延之答語語之荘應聲曰/延之作秋胡詩始知生為久離别沒為長不歸帝撫掌)¶
(竟/日)元䕶為雙聲磝碻為疊韻(南史謝荘傳王元謨問荘/何者為雙聲何者為疊韻)¶
(答曰丨丨丨丨丨丨丨丨丨丨其捷速如此/按王元謨垣䕶之率師北伐敗于磝碻故云)老狗復還¶
(南史王僧逹傳何尚之致仕復膺朝命于宅設八關齋/大集朝士自行香次至僧逹曰願郎且放鷹犬勿復游)¶
(獵僧逹答曰家養一丨丨放/無處去已丨丨尚之失色)君長東隅應嗜此族(南史/王融)¶
(傳初為司徒法曺詣王僧祐因遇沈昭畧未相識昭畧/屢顧盻謂主人曰是何年少融殊不平謂曰僕出於扶)¶
(桑入于暘谷照耀天下誰云不知而卿此問昭畧云不/知許事且食蛤蜊融曰物以羣分方以類聚丨丨丨丨)¶
<pb:KR3k0058_WYG_131-27a>¶
(居然丨/丨丨丨)如雞比鳳(南史王慈傳謝鳳子超宗嘗候僧䖍/仍徃東齋詣慈慈正學書未即放筆)¶
(超宗曰卿書何如䖍公慈曰慈書比大人丨丨之丨丨/超宗狼狽而退十嵗時與蔡興宗子約入寺禮佛正遇)¶
(沙門懴約戯慈曰衆僧今日可謂䖍䖍/慈應聲曰卿如此何以興蔡氏之宗)何以興蔡氏之¶
宗(見/上)湯定不可澆雪(南史王瑩傳累遷義興太守代謝/超宗去郡與瑩交惡還都就懋求)¶
(書屬瑩求一吏曰丈人一㫖如湯澆雪耳及至瑩答㫖/公吏不可超宗徃懋處對諸賔謂懋曰丨丨丨丨丨丨)¶
(懋面洞赤惟大/恥愧按懋瑩父)欲向南錢可貪遂向東為黄銅(南史王/瑩傳既)¶
(為公須開黄閤宅前促欲買南鄰朱侃半宅侃懼見侵/貨得錢百萬瑩乃回閤向東時人為之語曰丨丨丨丨)¶
(丨丨丨丨/丨丨丨丨)若為攸(南史王亮傳累遷晉陵太守在職清/公有美政時有晉陵令沈㠝之性麄)¶
<pb:KR3k0058_WYG_131-27b>¶
(疎好犯亮諱亮不堪遂啓代之㠝之怏怏乃造坐云下/官以犯諱被代未知明府諱丨丨丨字當作無骹尊傍)¶
(犬為犬傍無骹尊若是有心攸無心攸乞告示亮不/履下床跣而走㠝之撫掌大笑而去按亮父名攸)瘦¶
已勝肥狂又勝癡(南史沈昭畧傳性狂儁不事公卿使/酒仗氣無所推下嘗醉晚日負杖攜)¶
(家賔子弟至婁湖苑逄王景文子約張目視之曰汝是/王約耶何乃肥而癡約曰汝沈昭畧耶何乃瘦而狂昭)¶
(畧撫掌大笑曰丨丨丨丨丨/丨丨丨柰何王約柰汝癡何)穢里闕里(南史劉繪傳出/為南康相郡人)¶
(有姓頼所居名穢里刺謁繪繪戯嘲之曰君有何穢而/居丨丨此人應聲曰未審孔子何闕而居丨丨繪黙然)¶
(不答亦無忤/意歎其辨速)亦復竒癲(南史齊宗室魚復侯子響傳直/閣将軍董蠻粗有氣力子響要)¶
(與同行蠻曰殿下癲如雷敢相随耶/子響笑曰君敢出此語丨丨丨丨)可謂連璧(南史王/敬則傳)¶
<pb:KR3k0058_WYG_131-28a>¶
　(敬則免官以公領郡後與王儉俱即本號開府儀同三/司時徐孝嗣於崇禮門候儉因嘲之曰今日丨丨丨丨)¶
　(險曰不意老子/遂與韓非同傳)老子與韓非同傳(見/上)雖復並坐可横政¶
　恐陋巷無枕(南史劉之遴傳之遴後牛奔堕車折臂右/手偏直不復得屈伸書則以手就筆歎曰)¶
　(豈黥而手乎周捨嘗戯之曰丨/丨丨丨丨丨丨丨丨丨丨丨)旱母(南史梁宗室推傳/普通六年以王子)¶
　(封南浦侯歴淮南晉陵吴郡太守/所臨必赤地大旱吴人號丨丨焉)當以人肝代米(南史/傅琰)¶
　(傳于時丹陽縣令沈㠝之以清亷抵罪寂之聞之曰清/吏真不可為也政當處季孟之間乎㠝吴興武康人性)¶
　(疎直在縣自以清亷不事左右浸潤日至遂鎻繋尚方/歎曰一見天子足矣上召問曰復欲何陳答曰臣坐清)¶
　(所以獲罪上曰清復何以獲罪曰無以承奉要人上曰/要人為誰㠝之以手板四面指曰此赤衣諸賢皆是若)¶
<pb:KR3k0058_WYG_131-28b>¶
　(臣得更鳴必令清譽日至㠝之雖危言上亦不責後知/其無罪重除丹徒令入縣界吏人候之謂曰我今重來)¶
　(丨丨丨丨丨丨/不然清名不立)一代鼎臣不可覆餗(南吏邱靈鞠傳嘗/還東詣司徒褚彦)¶
　(回别彦回不起曰比脚疾更増不復能起靈鞠曰/脚疾亦是大事公為丨丨丨丨丨丨復為丨丨)有八¶
　尺圍無一寸腸(南史卞彬傳孫抱為延陵縣爽詣之抱/了無故人之懐爽出從縣閤下過取筆)¶
　(書鼔云徒丨丨丨丨腹丨丨丨丨面皮如許厚受打未/詎央抱善吏職形體肥壮腰帯十圍爽故以此激之按)¶
　(爽髙/爽)¶
　¶
御定子史精華卷一百三十一¶
