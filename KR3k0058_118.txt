# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:28.643370
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百十八
<pb:KR3k0058_WYG_118-1a>¶
　欽定四庫全書¶
御定子史精華卷一百十八¶
　　方術部三¶
　　　星¶
　后來見(吕氏春秋夏后氏孔甲田于東陽萯山天大風/晦盲孔甲迷惑入於民室主人方乳或曰丨丨)¶
　(丨良日也之子是必大吉或曰不勝也之子是必有殃/后乃取其子以歸曰以為余子誰敢殃之子長成人幕)¶
　(動折撩斧斫斬其足遂為守門/者孔甲曰嗚呼有疾命矣夫)髙其户(史記孟嘗君傳/初田嬰有子四)¶
　(十餘人其賤妾有子名文文以五月五日生嬰告其母/曰勿舉也其母竊舉生之及長其母因兄弟而見其子)¶
<pb:KR3k0058_WYG_118-1b>¶
　(文於田嬰田嬰怒其母曰吾令若去此子而敢生之何/也文頓首因曰君所以不舉五月子者何故嬰曰五月)¶
　(子者長與户齊將不利其父母文曰人生受命於天乎/將受命於户耶嬰黙然文曰必受命於天君何憂焉必)¶
　(受命於户則可丨丨丨耳/誰能至者嬰曰子休矣)不舉五月子(見/上)識命(後漢書/王昌傳)¶
　(輿年十二丨丨者郎中李曼/卿與俱至蜀按輿劉子輿)六庚為白獸(晉書戴洋傳/太公隂謀曰)¶
　(丨丨丨丨丨在上為客星在下/為害氣年與命并必凶當忌)惡月生(宋書王鎮惡傳/父休為河東太)¶
　(守鎮惡以五月五日生家人以俗忌欲令出繼踈宗猛/見竒之曰此非常兒昔孟嘗君丨丨丨而相齊是兒亦)¶
　(將興吾門矣故/名之為鎮惡)唯吾與卿猶享富貴(魏書孫紹傳紹曽/與百寮赴朝東掖)¶
　(未開守門候旦紹於衆中引吏部郎中辛雄於衆外竊/謂之曰此中諸人尋當死盡丨丨丨丨丨丨丨丨雄甚)¶
<pb:KR3k0058_WYG_118-2a>¶
(駭愕不測所以未㡬有河隂之難/紹善推禄命事騐甚多知者異之)祿命篇(唐書呂才傳/丨丨丨曰漢)¶
(宋忠賈誼譏司馬季主曰卜筮者髙人祿命以悦人心/矯言禍福以規人財王充曰見骨體知命祿見命禄知)¶
(骨體此則言禄命尚矣推索本原固不其然積善之家/必有餘慶豈建禄而後吉乎積惡之家必有餘殃豈刼)¶
(殺而後災乎皇天無親嘗與善人天人之交如影響有/夏多罪天命勦絶宋景修徳妖星退舎學也祿在其中)¶
(不生當建學文王憂勤損夀非初值空亡長平坑降卒/非俱犯三刑南陽多近親非俱當六合歴陽成湖不共)¶
(河魁蜀郡炎火不盡災危世有同建與禄而貴賤殊域/共命若胎而夭夀異科魯桓公六年七月子同生是為)¶
(莊公按厯嵗在乙亥月建申然則值祿空亡據法應窮/賤又觸句絞六害背驛馬身尅驛馬三刑法無官命火)¶
(也生當病鄉法曰為人尫弱矬陋而詩言荘公曰猗嗟/昌兮頎而長兮美目揚兮巧趨蹌兮唯向命一物法當)¶
<pb:KR3k0058_WYG_118-2b>¶
(夀而公薨止四十五一不騐秦荘襄王四十八年始皇/帝生以正月故名政是嵗壬寅正月命偝祿於法無官)¶
(假得祿奴婢應少又破驛馬三刑身尅驛馬法望官不/到命金也正月為絶無始有終老而吉又建命生法當)¶
(夀帝崩時不過五十二不騐漢武帝以乙酉嵗七月七/日平旦生當祿空亡于法無官雖向驛馬乃隔四辰法)¶
(少無官老而吉武帝即位年十六末年户口減耗三不/騐後魏髙祖孝文皇帝生皇興元年八月是嵗丁未為)¶
(偝禄命與驛馬三刑身尅驛馬於法無官又生父死中/法不見父而孝文受其父顯祖之禪禮君未踰年不得)¶
(正位故天子無父事三老也孝文率天下以事其親而/法不合識父四不騐宋髙祖癸亥三月生祿與命皆空)¶
(亡於法無官又生子墓中法宜嫡子雖有次子當早卒/而髙祖長子先被弑次子義隆享國又生祖祿下法得)¶
(嫡孫財若祿其孫劭濬皆/簒逆㡬失宗祧五不騐)同建與祿而貴賤殊域共命¶
<pb:KR3k0058_WYG_118-3a>¶
若胎而夭夀異科(見/上)國命勝人命夀命勝祿命(王充論/衡宋衞)¶
(陳鄭同日並災四國之民必有祿盛未當衰之人然/而俱災國禍陵之也故丨丨丨丨丨丨丨丨丨丨)鬼¶
神不能改聖智不能囘(劉勰新論命者生之本也相者/助命而成者也命則有命不形)¶
(於形相則有相而形於形有命必有相有相必有命同/禀於天相湏而成也人之命相賢愚貴賤修短吉凶制)¶
(氣結胎受生之時其真妙者或感五帝三光或應龍跡/氣夢降及凡庶亦禀天命皆屬星辰其值吉宿則吉值)¶
(凶宿則凶受氣之始相命既定則/丨丨丨丨丨移而丨丨丨丨丨也)感星(劉勰新論微子/丨牽牛丨顔淵)¶
(感中台星張良感狐星樊/噲感狼星老子感火星)磨蝎為身命(東坡志林退之/詩云我生之辰)¶
(月宿直斗乃知退之丨丨丨丨宫而僕乃/以磨蝎為丨平生多得謗譽殆是同病也)皆康彊(吴處/厚青)¶
<pb:KR3k0058_WYG_118-3b>¶
(箱雜記張尚書方平李給事徽之王秘監端俱以丁未/九月二十三日生張酉時李卯時王戌時迄今丨致政)¶
(丨/丨)貴人少福人多貴人多福人少(邵伯温聞見前錄張/衍年八十以術遊士)¶
(大夫間紹聖初余官長安因問范忠宣公命衍曰范丞/相命僅作參知政事耳今朝廷貴人之命皆不及所以)¶
(作相又曰古有命格今不可用古者丨丨丨丨丨丨今/丨丨丨丨丨丨余問其説衍曰昔之命出格者作宰執)¶
(次作兩制又次官卿監為監司大郡享安逸夀考之樂/任子孫厚田宅雖非兩制福不在其下故曰福人多貴)¶
(人少今之士大夫自朝官便作兩制忽罷去但朝官耳/不能任子孫貧約如初盖其命發於刑殺未久即災至)¶
(故曰貴人多/福人少也)三處合(魏泰東軒筆錄章郇公慶歴中罷/相知陳州艤舟蔡河上張方平宋)¶
(子京俱為學士同謁公公曰人生貴賤莫不有命但生/年月日時胎有丨丨丨者不為宰相亦為樞密副使張)¶
<pb:KR3k0058_WYG_118-4a>¶
(宋退召術者泛以朝士命推之唯得梁適吕公弼二命/各有三處合張宋歎息而已是時梁呂皆為小朝官既)¶
(而皇祐中梁為相熙寧中呂/為樞密使皆如郇公之言)試命(張邦基墨莊漫錄紹/聖初逐元祐黨人禁)¶
(中疏出當責人姓名及廣南州郡以水土美惡繫罪之/輕重而貶竄焉執政聚議至劉安世器之時蒋之竒頴)¶
(叔云劉某平昔人推命極好章惇子厚以筆於/昭州上㸃之云劉某命好且去昭州丨丨一廻)當並案¶
食九月(馬永卿嬾真子洛中士人張起宗字起宗以教/小童為生居於㑹節園側年四十餘一日行於)¶
(内前見有西来行李甚盛問之曰文樞密知成都囘也/姬侍皆騎馬錦繡蘭麝溢人眼鼻起宗自歎曰我丙午)¶
(生相逺如此傍有瞽卜輒曰秀才我與汝算命因與藉/地卜者出算子約百餘布地上㡬長丈餘凡闗兩時曰)¶
(好笑諸事不同但三十年後有某星臨某所兩人皆丨/丨丨而丨者丨箇丨起宗後七十餘嵗時文公亦居於)¶
<pb:KR3k0058_WYG_118-4b>¶
(洛起宗視其交游飲宴者皆一時貴人輒自疑曰余安/得並案而食乎一日公獨游㑹節園問其下曰吾適来)¶
(聞園側教學者甚人對曰老張先公曰請来及見大喜/問其甲子文與之同因呼為㑹節先生公每召客必預)¶
(召赴入㑹無先生則不往公為主人則拐於左公為客/則拐於右並案而食者将及九月公之子及甫知河陽)¶
(府公往視之公所居私第地名東田有小姬四人謂之/東田小藉共升大車随行祖於城西有伶人素不平之)¶
(因為口號曰東田小藉已登油壁之車㑹節先生暫别/玳筵之宴坐客微笑自此潞公復歸洛不復召之矣瞽)¶
(之言異哉聞之/於司馬文季)談天(岳珂桯史中都有丨丨者居於觀/橋之東日設肆於門標之曰看命)¶
(司/)言不碌碌(岳珂桯史蜀有楊艮者善議命游東南公/卿間瞽而多知自云知數丨頗丨丨丨其)¶
(得失多以五行為主不深信珞琭諸書時韓平原得君/權震天下艮曰是不能令終夫年壬申金也目曰劍鋒)¶
<pb:KR3k0058_WYG_118-5a>¶
(不復畏它火惟丙寅能制之盖干支納音俱為火而履/於木木實生火凡人生時主末今乃遇之兆已成矣且)¶
(其月辛亥其日己巳四孟全偹二氣交戰雖以致大受/之福亦以挻衝擊之災年運於卯火為沭浴氣微而敗)¶
(灰燼鎔竭不能支矣然受物也大非盡其用弗可/一陽将萌亶其時乎既而艮言大驗乃歎其神)辨八¶
煞(周密齊東野語辨善五星每以八煞為/説時人號為丨丨丨按辨謂僧法辨)陳獨歩張五¶
星(周密癸辛雜識續集永嘉術者丨丨丨瞽而善記每/有客自外来聞其聲即知其為何人也誦言一别今)¶
(㡬何嵗矣台庚乃某年某月日時者乎畧無一差吾鄉/張神鑑亦瞽而善記胸中所儲何慮數萬每談一命則)¶
(旁引同庚者數十皆歴歴可聽又有丨丨丨亦瞽而慧/善辨寳玉此猶是暗中摸索至於能别婦人妍醜聞其)¶
(聲欬扣問數語即知其人美惡性情/趙信國丞相專俾置婢妾并玉器云)醉筆如飛(陶宗儀/輟耕錄)¶
<pb:KR3k0058_WYG_118-5b>¶
(術士俞竹心者居慶元嗜酒落魄與人寡合順其意者/即與推算丨丨丨丨畧不搆思頃刻千餘言道已往之)¶
(事極驗時皆以為異人至元己邜間婁敬之為本路治/中嘗㠯休咎叩之答曰公他日直至一品便休婁深信)¶
(其説棄職别進適值壬午更化俯就省掾陞除益都府/判改換押字冄宛然真書一品二字未㡬卒於官所此)¶
(偶然耶抑/數使然耶)安命法(陶宗儀輟耕錄日家者流以日月五/星及羅計炁孛四餘氣躔度過宫遲)¶
(留伏逆推人之生年月日時可以知休咎定夀夭其書/曰百中經經首有丨丨丨曰周天天宿度十二宫安命)¶
(例凡十葉有術士以其例節為一葉簡明易見其法但/看本生日太陽所躔何度便以本生時加在上向下逐)¶
(宫虚數如下面已盡則又於此行自上/而下見邜住即是此度安命真㨗徑也)納音所起(陶宗/儀輟)¶
(耕錄六十甲子之納音此㠯金木水火土之音而明之/也一六為水二七為火三八為木四九為金五十為土)¶
<pb:KR3k0058_WYG_118-6a>¶
(然五行之中惟金木有自然之音水火土必相假而成/音盖水假土火假水土假火故金音四九木音三八水)¶
(音五十火音一六土音二七甲己子午九也乙庚丑未/八也丙辛寅申七也丁壬卯酉六也戊癸辰戍五也己)¶
(亥四也甲子乙丑其數三十有四四者金之音也故曰/金戊辰己巳其數二十有三三者木之音也故曰木庚)¶
(午辛未其數三十有二二者火也土以火為音故曰土/甲申乙酉其數三十十者土也水以土為音故曰水戊)¶
(子己丑其數三十有一一者水也火以水為音/故曰火凡此六十甲子皆然此丨丨之丨丨也)遇龍則¶
化(陶宗儀輟耕錄甲己土乙庚金丁壬木丙辛水戊癸/火此十干化五行真氣也其法取嵗首月建之干如)¶
(甲己丙作首丙屬火火生土故化土餘倣此又一説亦/通謂丨丨丨丨龍辰也甲己得戊辰戊屬土故化土乙)¶
(庚得庚辰庚屬金故/化金丙辛以下皆然)¶
<pb:KR3k0058_WYG_118-6b>¶
　　相¶
九方歅(莊子子綦有八子陳諸前召丨丨丨曰為我相/吾子孰為祥九方歅曰梱也為祥子綦瞿然喜)¶
(曰奚若曰梱也將與/國君同食以終其身)梱也為祥(見/上)姑布子卿(荀子相人/古之人無)¶
(有也學者不道也古者有丨丨丨丨今之世梁有唐/舉相人之形状顔色而知其吉凶妖祥世俗稱之)相¶
形論心擇術(荀子丨丨不如丨丨論心不/如丨丨形不勝心心不勝術)敦顔土色(吕/氏)¶
(春秋臣嘗聞相人於師/丨丨而丨丨者忍醜)吉人吉臣吉主(吕氏春秋荆有/善相人者所言)¶
(無遺䇿聞於國荘王見而問焉對曰臣非能相人也能/觀人之友也觀布衣也其友皆孝弟純謹畏令如此者)¶
(其家必日益身必日榮矣所謂丨丨也觀事君者也其/友皆誠信有行好善如此者事君日益官職日進此所)¶
<pb:KR3k0058_WYG_118-7a>¶
(謂丨丨也觀人主也其朝臣多賢左右多忠主有失皆/交爭証諌如此者國日安主日尊天下日服此所謂丨)¶
(丨也臣非能相人也能觀人之友也莊王/善之於是疾收士日夜不懈遂伯天下)參午逹理竒¶
毛通骨(抱朴子或人難曰子體無丨丨丨丨丨丨丨丨/年非安期彭祖多歷久夀目不接見神仙耳獨)¶
(不聞異説何以知長生/之可獲養性之有徵哉)方上而鋭下宜觸冒人(國語簡/王八年)¶
(魯成公来朝使叔孫僑如先聘且告見王孫説與之語/説言於王曰魯叔孫之来也必有異焉其享覲之幣薄)¶
(而言謟殆請之也若請之必欲賜也魯執政唯强故不/歡焉而後遣之且其狀丨丨丨丨丨丨丨丨丨王其勿)¶
(賜/)老父過請飲(史記漢髙祖紀髙祖為亭長時嘗告歸/之田吕后與兩子居田中耨有一丨丨)¶
(丨丨丨吕氏因餔之老父相吕后曰夫人天下貴人令/相兩子見孝惠曰夫人所以貴者乃此男也相魯元亦)¶
<pb:KR3k0058_WYG_118-7b>¶
(皆貴老父已去髙祖適従旁舎来吕后具言客有過相/我子母皆大貴髙祖問曰未逺乃追及問老父老父曰)¶
(鄉者夫人嬰兒皆似君君相貴不可言髙祖乃謝/曰誠如父言不敢忘徳及髙祖貴遂不知老父處)呂公¶
好相人(史記漢髙祖紀單父人丨丨善沛令避仇従之/客因家沛焉沛中豪傑吏聞令有重客皆往賀)¶
(蕭何為主吏主進令諸大夫曰進不滿千錢坐之堂下/髙祖為亭長素易諸吏乃紿為謁曰賀錢萬實不持一)¶
(錢謁入吕公大驚起迎之門吕公者丨丨丨見髙祖狀/貌因重敬之引入坐蕭何曰劉季固多大言少成事髙)¶
(祖因狎侮諸客遂坐上坐無所詘酒䦨吕公因目固留/髙祖髙祖竟酒後吕公曰臣少好相人相人多矣無如)¶
(季相願季自愛臣有息女願為季箕帚妾酒罷吕媪怒/吕公曰公始常欲竒此女與貴人沛令善公求之不與)¶
(何自妄許與劉季吕公曰此非兒女子所知也/卒與劉季吕公女乃吕后也生孝惠魯元公主)真將軍¶
<pb:KR3k0058_WYG_118-8a>¶
(史記趙世家姑布子卿見簡子簡子徧召諸子相之子/卿曰無為将軍者簡子曰趙氏其滅乎子卿曰吾嘗見)¶
(一子於路殆君之子也簡子召子毋/䘏毋䘏至則子卿起曰此丨丨丨矣)從理入口(史記絳/侯周勃)¶
(世家條侯亞夫自未侯為河内守時許負相之曰君後/三嵗為侯侯八嵗為將相持國秉貴重矣於人臣無兩)¶
(其後九嵗而君餓死亞夫笑曰臣之兄已代父侯矣有/如卒子當代亞夫何説侯乎然既已貴如負言又何説)¶
(餓死指示我許負指其口曰有丨丨丨丨此餓死法也/按漢魏春秋許負河内温縣之婦人漢髙祖封為鳴雌)¶
(亭/侯)聖人不相(史記蔡澤傳蔡澤者燕人也游學干諸侯/小大甚衆不遇而従唐舉相曰吾聞先生)¶
(相李兑曰百日之内持國秉政有之乎曰有之曰若臣/者何如唐舉孰視而笑曰先生曷鼻巨肩魋顔蹙齃膝)¶
(攣吾聞丨丨丨丨殆先生乎蔡澤知唐舉戲之乃曰富/貴吾所自有吾所不知者夀也願聞之唐舉曰先生之)¶
<pb:KR3k0058_WYG_118-8b>¶
(夀従今以往者四十三嵗蔡澤笑謝而去謂其御者曰/吾持粱刺齒肥躍馬疾驅懐黄金之印結紫綬於要揖)¶
(讓人主之前食肉富/貴四十三年足矣)百日之内持國秉政(見/上)先生之夀¶
從今以往者四十三嵗(見/上)當刑而王(史記黥布傳黥布/者六人也姓英氏)¶
(秦時為布衣少年有客相之曰丨丨丨丨及壯/坐法黥布欣然笑曰人相我當刑而王㡬是乎)貴賤在¶
骨法憂喜在容色(史記淮隂侯傳齊人蒯通知天下權/在韓信欲為竒策而感動之以相人)¶
(説韓信曰僕嘗受相人之術韓信曰先生相人何如對/曰丨丨丨於丨丨丨丨丨於丨丨成敗在於决斷以此)¶
(參之萬不失一韓信曰善先生相寡人何如對曰願少/間信曰左右去矣通曰相君之面不過封侯又危不安)¶
(相君之背貴/乃不可言)人奴安得封侯事(史記衞將軍傳青嘗従/人至甘泉居室有一鉗)¶
<pb:KR3k0058_WYG_118-9a>¶
(徒相青曰貴人也官至封侯青笑曰丨丨/之生得毋笞罵即足矣丨丨丨丨丨乎)不得名一錢¶
(史記鄧通傳文帝時時如鄧通家遊戲然鄧通無他能/不能有所薦士獨自謹其身以媚上而已上使善相者)¶
(相通曰當貧餓死文帝曰能富通者在我也何謂貧乎/於是賜鄧通蜀嚴道銅山得自鑄錢鄧氏錢布天下其)¶
(富如此文帝嘗病癰鄧通常為帝唶吮之文帝不樂従/容問通曰天下誰最愛我者乎通曰宜莫如太子太子)¶
(入問病文帝使唶癰唶癰而色難之已而聞鄧通常為/帝唶吮之心慚由是怨通矣及文帝崩景帝立鄧通免)¶
(家居居無何人有告鄧通盗出徼外鑄錢下吏驗問頗/有之遂竟案盡沒入鄧通家尚負責數巨萬長公主賜)¶
(鄧通吏輒随沒入之一簪不得著身於是長/公主乃令假衣食竟丨丨丨丨丨寄死人家)小史有封¶
侯骨(漢書翟方進傳方進年十二三失父孤學給事太/守府為小史號遲頓不及事數為掾史所詈辱方)¶
<pb:KR3k0058_WYG_118-9b>¶
(進自傷廼従汝南蔡父相問已能所宜蔡父大竒其形/貌謂曰丨丨丨丨丨丨當以經術進努力為諸生學問)¶
相書(漢書黄覇傳始覇少為陽夏遊徼與善相人者共/載出見一婦人相者言此婦人當富貴不然丨丨)¶
(不可用也覇推問之乃其隣里巫/家女也覇即娶為妻與之終身)娶巫家女(見/上)能食人¶
亦當為人所食(漢書王莽傳是時有用方技待詔黄門/者或問以莽形貎待詔曰莽所謂鴟目)¶
(虎吻豺狼之聲者也故/丨丨丨丨丨丨丨丨丨)相理鞠條(漢書叙傳許丨丨而/丨丨注應劭曰許負)¶
(相周亞夫従理入口當餓/死鞠窮也條亞夫所封也)必為此女稱臣(後漢書明徳/馬皇后紀太)¶
(夫人呼相者使占諸女見后大驚曰我丨丨丨丨丨/丨然貴而少子若養它予者得力廼當逾於所生)問¶
息耗(後漢書章徳竇皇后紀勲尚東海恭王彊女泚陽/公主后其長女也家既廢壊數呼相工丨丨丨見)¶
<pb:KR3k0058_WYG_118-10a>¶
(后者皆言當大尊/貴非臣妾容貌)日角偃月(後漢書安思閻皇后紀時/年十三相工茅通見后驚)¶
(再拜賀曰此所謂丨丨丨丨/相之極貴臣所未嘗見也)燕頷虎頸飛而食肉(後漢/書班)¶
(超傳行詣相者曰祭酒布衣諸生耳而當封侯萬里之/外超問其狀相者指曰生丨丨丨丨丨丨丨丨此萬里)¶
(侯相/也)足心有黑子當為二千石(後漢書黄昌傳昌左丨/丨丨丨丨常自言丨丨)¶
(丨丨丨注相書曰足/心有黑子者二千石)嫁阿騖(魏志朱建平傳初頴川荀/攸鍾繇相與親善攸先亡)¶
(子幼繇經紀其門户欲嫁其妾與人書曰吾與公逹曽/共使朱建平相建平曰荀君雖少然當以後事付鍾君)¶
(吾時啁之曰惟當嫁卿阿騖耳何當此子竟早隕沒戲/言遂騐乎今欲丨丨丨使得善處追思建平之妙雖唐)¶
(舉許負何/㠯復加也)唐舉許負何以復加(見/上)獨見白狗(魏志朱建/平傳謂應)¶
<pb:KR3k0058_WYG_118-10b>¶
(璩曰君六十二位為常伯而當有厄先此一年當丨丨/一丨丨而旁人不見也璩年六十一為侍中直省内欻)¶
(見白狗問之衆人悉無見者於是數聚㑹並/急遊觀田里飲宴自娛過期一年六十三卒)陶得上夀¶
周當下夀(晉書周訪傳初訪少時遇善相者廬江陳訓/謂訪與陶侃曰二君皆位至方嶽功名略同)¶
(但丨丨丨丨丨丨丨/丨優劣更由年耳)左手中指有豎理當為公(晉書陶/侃傳有)¶
(善相者師圭謂侃曰君丨丨丨丨丨丨丨丨丨丨若徹/於上貴不可言侃以針决之見血灑壁而為公字以紙)¶
(裛手公/字愈明)頭低視仰名為盻刀(晉書陳訓傳甘卓為歴陽/太守訓私謂所親曰甘侯)¶
(丨丨而丨丨相法丨丨丨丨又目有赤脉自外而入不/出十年必以兵死不領兵則可以免卓果為王敦所害)¶
魚龍髪際上四道已成(晉書石勒載記有一老父謂勒/曰君丨丨丨丨丨丨丨丨丨當)¶
<pb:KR3k0058_WYG_118-11a>¶
(貴為/人主)憑之無相(宋書武帝紀初髙祖與何無忌等共建/大謀有善相者相髙祖及無忌等並當)¶
(大貴惟云丨丨丨丨髙祖與無忌密相謂曰吾等既為/同舟理無偏異吾徒咸皆富貴則檀不應獨殊深不解)¶
(相者之言至是/而憑之戰死)三人皆至方伯(宋書沈攸之傳初攸之/賤時與吳郡孫超之全)¶
(景文共乘小舟出京都三人共上引埭有一人止而相/之曰君丨丨丨當丨丨丨攸之曰豈有三人俱有此相)¶
(相者曰骨法如此若有不驗便是相書悞耳其/後攸之為郢荆二州超之廣州景文豫州刺史)鼓角相¶
(齊書王敬則傳母為女巫生敬則而/胞衣紫色謂人曰此兒有丨丨丨)胞衣紫色(見/上)仕當¶
至公(齊書王僧䖍傳僧䖍少時群従宗族並㑹客有相/之者云僧䖍年位最髙丨丨丨丨餘人莫及也)¶
年位最髙(見/上)日月相(齊書江袥傳髙宗胛上有赤誌常/秘不傳袥勸帝出以示人晉夀太)¶
<pb:KR3k0058_WYG_118-11b>¶
(守王洪範罷任還上袒示之曰人皆謂此是丨丨丨卿/幸無泄言洪範曰公日月之相在軀如何可隐轉當言)¶
(之公卿/上大恱)無復公相年夀更増(齊書張欣泰傳欣泰少時/有人相其當得三公而年)¶
(裁三十後屋瓦堕傷額又問相者云/丨丨丨丨丨丨丨丨亦可得方伯耳)臂有封侯志(齊書/魏虜)¶
(傳初元度自云丨上丨丨丨丨宋世以示世祖/時世祖在東宫書與元度曰努力成臂上之相)竒聲(梁/書)¶
(吕僧珍傳童兒時従師學有相工歴觀諸/生指珍謂博士曰此生有丨丨封侯相也)小虧損則當¶
富貴(陳書章昭達傳少時嘗遇相者謂昭達曰卿容貌/甚善湏丨丨丨丨丨丨丨梁大同中昭達為東宫)¶
(直後因醉堕馬髩角小傷昭逹喜之相者曰未也及侯/景之亂昭逹率募鄉人援臺城為流矢所中𦕈其一目)¶
(相者見之曰卿相/善矣不久當貴)不忘司馬之言(南史宋武帝紀初晉/陵人韋臾善相術桓)¶
<pb:KR3k0058_WYG_118-12a>¶
(脩令相帝當得州否臾曰當得邉州刺史退而私於帝/曰君相貴不可言帝笑曰若中當相用為司馬至是臾)¶
(詣帝曰成王不負桐葉之信公亦應丨丨丨丨丨/丨今不敢希鎮軍司馬願得領軍佐於是用焉)大雷¶
老父(南史桞元景傳元景少時貧苦嘗下都至丨丨日/暮寒甚頗有覊旅之嘆岸側有一丨丨自稱善相)¶
(謂曰君方大富貴位至三公元景以為戲之曰人生免/饑寒幸甚豈望富貴老父曰後當相憶及貴求之不知)¶
(所/在)當與天子交手共戲(南史李安人傳安人領水軍討/晉安王子勛所向克㨗事平明)¶
(帝大㑹新亭樓勞諸軍主摴蒱官賭安人五擲皆盧帝/大驚目安人曰卿面方如田封侯相也安人少時貧有)¶
(一人従門過相之曰君後丨大富貴丨丨/丨丨丨丨丨至是安人尋此人不知所在)為天地母生¶
天地主(魏書宣武靈后胡氏傳宣武靈皇后胡氏安定/臨涇人司徒國珍女也母皇甫氏産后之日赤)¶
<pb:KR3k0058_WYG_118-12b>¶
(光四照京兆山北縣有趙胡者善於卜相國珍問之胡/云賢女有大貴之表方丨丨丨丨丨丨丨丨勿過三人)¶
(知/也)額上黑子入幘位當至方伯封公(魏書㓂讚傳初讚/之未貴也嘗従相)¶
(者唐文相文曰君丨丨丨丨丨丨丨丨丨丨丨丨丨及/貴也文以民禮拜謁仍曰明公憶民疇昔之言乎爾日)¶
(但知公當貴然不能自知得為州民也讚曰往時卿言/杜瓊不得官長人咸謂不然及瓊被選為盩厔令卿猶)¶
(言相巾不見而瓊果以暴疾未拜而終昔魏舒見主人/兒死自知己必至公吾嘗以卿言瓊之驗亦復不息此)¶
(望也乃賜文/衣服良馬)制命闗右(魏書盧淵傳及車駕南伐趙郡/王幹督闗右諸軍事詔加淵使)¶
(持節安南將軍為副勒衆七萬将出子午尋以蕭賾死/停師是時涇州𦍑叛殘破城邑淵以歩騎六千衆號三)¶
(萬徐行而進未經三旬賊衆逃散降者數萬口惟梟首/惡餘悉不問詔兼侍中初淵年十四嘗詣長安将還諸)¶
<pb:KR3k0058_WYG_118-13a>¶
(相餞送者五十餘人别於渭北有相者扶風人王伯達/曰諸君皆不如此盧郎雖位不副實然徳聲甚盛望踰)¶
(公輔後二十餘年當丨丨丨丨願不相忘此/行也相者年過八十詣軍門請見言叙平生)此人亦得¶
富貴相法何由可解(北齊書文宣帝紀内雖明敏貌若/不足世宗每嗤之云丨丨丨丨丨)¶
(丨丨丨亦丨丨丨丨唯髙祖異之/謂薛琡曰此兒意識過吾幼時)必為良將位極人臣¶
(北齊書暴顯傳顯幼時見一沙門指之曰此郎子有/好相表大丨丨丨丨丨丨丨丨語終失僧莫知所去)袜¶
眼試相術(北齊書王甫玉傳顯祖既即位試玉相術故/以帛巾袜其眼而使歴摸諸人至於顯祖曰)¶
(此是最大逹官於任城王曰當至丞相於常山長廣二/王並亦貴而各私掐之至石動桶曰此弄癡人至供膳)¶
(曰正得好/飲食而已)此公子有至貴之相(周書孝閔帝紀九嵗封/略陽郡公時有善相者)¶
<pb:KR3k0058_WYG_118-13b>¶
(史元華見帝退謂所親曰丨丨丨丨/丨丨丨丨但恨其夀不足以稱之耳)必為台牧(周書李/賢傳賢)¶
(幼有志節不妄舉動常出遊遇一老人鬚眉皓白謂之/曰我年八十觀士多矣未有如卿者丨丨丨丨卿其勉)¶
(之/)當為天下君(隋書髙祖紀明帝即位授右小宫伯進/封大興郡公帝嘗遣善相者趙昭視之)¶
(昭詭對曰不過作柱國耳既而/隂謂髙祖曰公丨丨丨丨丨)形不如面面不如眼(北/史)¶
(皇甫玉傳又時有御史賈子儒亦能相人崔暹嘗将子/儒私視文襄子儒曰人有七尺之丨丨丨一尺之丨一)¶
(尺之丨丨丨一寸之丨大将軍/臉薄眄速非帝王相也竟如言)位隣台輔年將九十(舊/唐)¶
(書劉仁軌傳初為陳倉衛相工袁天綱謂曰/君終當丨丨丨丨丨丨丨丨後果如其言)一門盡貴¶
(舊唐書蕭嵩傳初娶㑹稽賀晦女與吳郡陸象先為僚/壻象先時為洛陽尉宰相子門望甚髙嵩尚未入仕宣)¶
<pb:KR3k0058_WYG_118-14a>¶
(州人夏榮稱有相術謂象先曰陸郎十年内位極人臣/然不及蕭郎丨丨丨丨官位髙而有夀時人未之許)¶
驢耳甚大龍耳甚小(舊唐書李忠臣傳建中初嘗因奏/對徳宗謂之曰卿耳甚大真貴人)¶
(也忠臣對曰臣聞丨丨丨丨丨丨/丨丨臣耳雖大乃驢耳也上説之)面似大獸(舊唐書袁/天綱傳韋)¶
(挺就之相天綱曰君丨丨丨丨/之面交友極誠必得士友擕接)伏犀貫腦(舊唐書袁天/綱傳侍御史)¶
(張行成馬周同問天綱天綱曰馬侍御丨丨丨丨兼有/玉枕又背如負物富貴不可言近古已来君臣道合罕)¶
(有如公者公面色赤命門色暗耳後骨不起耳無根只/恐非夀者周後位至中書令兼吏部尚書年四十八卒)¶
(謂行成曰公五嶽四凟成就下亭豐滿得官/雖晚終居宰輔之地行成後至尚書右僕射)玉枕(見/上)背¶
如負物(見/上)五嶽四瀆成就下亭豐滿(見/上)鳶肩(唐書馬周/傳岑文本)¶
<pb:KR3k0058_WYG_118-14b>¶
(謂所親曰馬君論事㑹文切理無一言可損益蘇張/終賈正應此耳然丨丨火色騰上必速恐不能久)速¶
登者易顛徐進者少患(唐書髙智周傳智周始與郝處/俊来濟孫處約共依江都石仲)¶
(覽仲覽傾産結四人驩因請各語所期處俊曰丈夫惟/無仕仕至宰相乃可智周濟如之處約曰得為舎人在)¶
(殿中周旋吐納可也仲覧使相工視之工語仲覧曰髙/之貴君不及見之来早顯而末躓髙晚顯而夀吾聞丨)¶
(丨丨丨丨丨丨/丨丨丨天道也)語遲者神定必為重器(唐書楊元琰傳/生數嵗未言相)¶
(者視曰丨丨丨丨丨丨丨丨丨/及長秀眉美鬚髯崇肩博頤)面如虎(唐書袁天綱傳/在洛陽與杜淹)¶
(王珪韋挺游天綱謂淹曰公蘭臺學堂全且博當以文/章顯謂珪法令成天地相臨不十年官五品謂挺丨丨)¶
(丨當以/武處官)輔角完起(唐書袁天綱傳見竇軌曰君伏犀貫/玉枕丨丨丨丨十年且顯立功其在)¶
<pb:KR3k0058_WYG_118-15a>¶
(梁益間耶軌後為益州行臺僕射天綱復曰赤脉干瞳/方語而浮赤入大宅公為將必多殺願自戒果坐事見)¶
(召天綱曰公無憂右輔澤而/動不久必還果還為都督)赤脉干瞳(見/上)龍瞳鳯頸(唐/書)¶
(袁天綱傳武后之幼天綱見其母曰夫人法生貴子乃/見二子元慶元爽曰官三品保家主也見韓國夫人曰)¶
(此女貴而不利夫后最幼姆抱以見紿以男天綱視其/歩與目驚曰丨丨丨丨極貴驗也若為女當作天子)¶
眉過目(唐書袁天綱傳帝在九成宫令視岑文本曰學/堂瑩夷丨丨丨故文章振天下首生骨未成自)¶
(前而視法三品肉/不稱骨非夀兆也)鼻下氣墨(唐書袁客師傳嘗度江叩/舟而還左右請故曰舟中)¶
(人丨丨丨皆丨不可以濟俄有一男子跛而負直就舟/客師曰貴人在吾可以濟江中風忽起㡬覆而免跛男)¶
(子乃婁/師徳也)相在怒時(唐書張憬蔵傳魏元忠尚少往見憬/藏問之久不答元忠怒曰窮通有命)¶
<pb:KR3k0058_WYG_118-15b>¶
(何預君邪拂衣去憬藏遽起/曰君之丨丨丨丨位必卿相)方頤(五代史雜傳李周年/十六為内邱捕賊將)¶
(以勇聞是時梁晉兵爭山東羣盗充斥道路行者必以/兵衞内邱人盧岳将徙家太原舎逆旅傍偟不敢進周)¶
(意憐之送岳至太原岳謂之曰吾少學星歴且工/相人子丨丨隆準眉目踈徹身長七尺真将相也)骨法¶
非常(五代史吳越世家縣錄事鍾起有子數人與鏐飲/博起嘗禁其諸子諸子多竊従之游豫章人有善)¶
(術者望牛斗間有王氣牛斗錢塘分野因游錢塘占之/在臨安乃之臨安以相法隐市中隂求其人起與術者)¶
(善術者私謂起曰占君縣有貴人求之市中不可得視/君之相貴矣然不足當之起乃為置酒悉召縣中賢豪)¶
(為㑹隂令術者徧視之皆不足當術者過起家鏐適従/外来見起反走術者望見之大驚曰此真貴人也起笑)¶
(曰此吾旁舎錢生爾術者召鏐至熟視之顧起曰君之/貴者因此人也乃慰鏐曰子丨丨丨丨願自愛因與起)¶
<pb:KR3k0058_WYG_118-16a>¶
(訣曰吾求其人者非有所欲也直欲質吾術耳明/日乃去起始縦其子等與鏐游時時貸其窮乏)求其¶
人非有所欲質吾術耳(見/上)母天下(宋史皇甫坦傳坦善/醫術又善相人嘗相)¶
(道中女必為天下/母後果為光宗后)天王形頻伽眼仙人鼻雌龍耳(宋史/王延)¶
(範傳戎城主簿田辨自言善相謂延範曰君是坐丨丨/丨丨丨丨丨丨丨丨丨丨虎望有大威德猛烈富貴之)¶
(相也即日當/乘四門輦)牛目虎顧視物如射(宋史蕭注傳注有膽/氣嗜殺而能相人自)¶
(陜西還帝問注韓絳為安撫使施設如何對曰廟算深/逺臣不能窺然知絳當位極将相帝喜曰果如卿言絳)¶
(必成功問王安石曰安石丨丨丨丨丨丨丨丨意行直/前敢當天下大事然不如絳得和氣為多惟氣和能養)¶
(萬物/耳)面有權骨可公可卿(金史施宜生傳初宜生困於/塲屋遇僧善風鍳謂之曰子)¶
<pb:KR3k0058_WYG_118-16b>¶
(丨丨丨丨丨丨丨丨而視子身之毛皆逆上且覆腕必/有以合乎此而後可貴也宜生聞其言大喜竟従范汝)¶
(為於/建劔)因一青馬而貴(元史王珣傳年三十餘遇道士謂/珣曰君之相甚竒他日丨丨丨丨)¶
(丨丨珣未之信居嵗餘有客以青馬来鬻珣私喜曰道/士之言或驗乎乃倍賈買之後乘以戰其進退周旋無)¶
(不如/意)河目隆顙修肱龜背(孔叢吾觀仲尼有聖人之表/丨丨而丨丨黄帝之形貌也)¶
(丨丨而丨丨長九尺有/六寸成湯之容體也)龍角博顙(焦氏易林丨丨/丨丨位至公卿)吳市¶
吏(吳越春秋子胥之吳乃被髪佯狂跣足塗面行乞於/市市人觀罔有識者翌日丨丨丨善相者見之曰吾)¶
(之相人多矣未嘗見斯/人也非異國之亡臣乎)骨鼻仳脇(王充論衡蘇秦丨丨/為六國相張儀丨丨)¶
(亦相/秦魏)案骨節察皮膚審人之性命(王充論衡富貴之家/役使奴僮育養牛馬)¶
<pb:KR3k0058_WYG_118-17a>¶
(必有與衆不同者矣僮奴則有不死亡之相牛馬則有/數字乳之性田則有種孳速熟之榖商則有居善疾售)¶
(之貨是故知命之人見富貴於貧賤睹貧賤於富貴/丨丨丨之法丨丨丨之理以丨丨丨丨丨無不應者)性¶
有骨法(王充論衡貴賤貧富命也操行清濁性也非徒/命有骨法丨亦丨丨丨惟知命有明相莫知性)¶
(有骨法則見命之表/證不見性之符驗也)骨法為主氣色為候(王符潛夫論/詩所謂天生)¶
(烝民有物有則是故人身體形貌皆有象類骨法角肉/各有分部以著性命之期顯貴賤之表一人之身而五)¶
(行八封之氣具焉故師曠曰赤色不夀火家性易滅也/易之説卦㢲為人多白眼相揚四白者兵死此猶金伐)¶
(木也經曰近取諸身逺取諸物聖人有見天下之至賾/而擬諸形容象其物宜此亦賢人之所察紀徃以知来)¶
(而著為憲則也人之相法或在面部或在手足或在行/歩或在聲響面部欲溥平潤澤手足欲深細明直行歩)¶
<pb:KR3k0058_WYG_118-17b>¶
(欲安稳覆載音聲欲温和中宫頭面手足身形骨節皆/欲相副稱此其略要也夫骨法為祿相表氣色為吉凶)¶
(候部位為年時徳行為三者招天授性命决然表有顯/微色有濃淡行有薄厚命有去就是以吉凶期㑹祿位)¶
(成敗有不必非聰明慧智用心精密孰能以中雖然人/之有骨法也猶萬物之有種類材木之有常宜巧匠因)¶
(象各有所授曲者宜為輿檀宜作輻榆宜作轂此其正/法通率也若有其質而工不材可如何故凡相者能期)¶
(其所極不能使之必至十種之地膏壤雖肥弗耕不獲/千里之馬骨法雖具弗策不致夫觚而弗琢不成於器)¶
(士而弗仕不成於位若此者天地所不能貴賤鬼神所/不能貧富也或王公孫子仕宦終老不至於榖或庶𨽻)¶
(厮賤無故騰躍窮極爵位此受天性命當必然者也詩/稱天難忱斯性命之質徳行之招參錯授不易者也然)¶
(其大要丨丨丨丨丨丨丨丨五色之見王廢有智者見/祥修善迎之其有憂色循行改尤愚者反戾不自省思)¶
<pb:KR3k0058_WYG_118-18a>¶
(雖休徵見相福轉為災/於戲君子可不敬哉)貳之於行參之於時(荀恱申鑒/或問人形)¶
(有相曰盖有之焉夫神氣形容之相包也自然矣丨丨/丨丨丨丨丨丨相成也亦參相敗也其數衆矣其變多)¶
(矣亦有上中/下品云爾)何氏肥張氏痩(趙岐三輔決錄張氏得鈎/何氏得算故三輔舊語曰)¶
(何氏算張氏鈎丨丨丨丨丨丨何氏有肥人輒貴痩人/輒賤張氏痩者輒貴肥者輒賤故二族以鈎算知吉凶)¶
(以肥痩/知貴賤)岳峻瀆流(劉勰新論相者或見肌骨或見聲色/賢愚貴賤修短吉凶皆有表診故五)¶
(丨崔嵬有丨極之勢四丨皎潔有川丨之形五色鬱然/有雲霞之觀五聲鏗然有鐘磬之音善觀察者猶風胡)¶
(之别刄孫陽之相馬/覧其機妙不亦難乎)貴相有四(崔鴻蜀錄李雄美容貌/相工相之曰此君將丨)¶
(其丨丨丨目如重雲鼻如龜龍/口方如器耳如相望法為大貴)在乎粹美(李徳裕窮愁/志夫相之相)¶
<pb:KR3k0058_WYG_118-18b>¶
(在乎清明將之相在乎雄傑清明者珠玉是也為天下/所寶雄傑者虎兕是也為百獸所伏然清者必得大權)¶
(不能享豐富雄者必當昌侈不能/為大柄兼而有之丨丨丨丨而已)相影(叚成式酉陽雜/俎寳歴中有王)¶
(山人取人本命日五更張燈丨人丨/知休咎言人影欲深深則貴而夀)卧蛇文(馮贄雲仙/雜記傅咸)¶
(掌有丨丨丨指甲上隐起花/草如雕刻是以文章過人)遷官則面長二寸額有光¶
氣(馮贄雲仙雜記郭汾陽每丨丨丨/丨丨丨丨丨丨丨丨事已乃復)青蠅拜賀及第(馮/贄)¶
(雲仙雜記術士相牛僧孺若丨丨丨丨方能丨丨公疑/之及登科訖歸坐家庭有青蝇作人行立約數萬折躬)¶
(再三良/久乃去)如百斛巨器所貯尚空其半(康駢劇談錄自咸/通乾符以来京國)¶
(察相者殊多言事適中者甚少愚之所識處士丁重善/於相人吉凶屢有竒驗于都尉方判鹽鐡頻有宰弼之)¶
<pb:KR3k0058_WYG_118-19a>¶
(耗時路相國秉鈞持權與之不叶一旦重在新昌私第/值于公適至路曰某與之賓朋處士垂箔細看此人終)¶
(作宰相否備陳飲饌留連數刻既去問之曰所見何如/重曰入相必矣兼在旬月之内路公笑曰見是帝王密)¶
(親復作鹽鐡使耳重曰不然請問于之恩澤何如宣宗/朝鄭都尉相國曰又安可比乎重曰鄭為宣宗注意久)¶
(之而竟不為相豈將人事可以斟酌某熟識于侍郎今/日見之觀其骨狀真為貴者其次風儀秀整禮貌謙揖)¶
(丨丨丨丨丨丨丨丨丨丨丨安使不受益於祿位哉茍/逾月不居廊廟某無復敢至門下路曰處士可謂𢎞逺)¶
(矣其後浹旬果登台鉉路相國每見朝士大為稱賞由/兹聲動京邑車馬造門者甚衆凡有所説其言皆驗後)¶
(居終南山好事/者亦至其所)天津橋老人(康駢劇談錄裴晉公微時/羈寓洛中常乘蹇驢入皇)¶
(城方上天津橋時淮西不庭已數年矣有二老人傍橋/柱而立語云蔡州用兵日久徵發甚困於人未知何時)¶
<pb:KR3k0058_WYG_118-19b>¶
(得平定忽覩裴公驚愕而退有僕者擕書囊後行相去/稍逺聞老人云適憂蔡州未平須待此人為將既歸僕)¶
(者具述其事裴公曰見我龍鍾相戲耳其秋東府鄉薦/明年登第及秉鈞衡朝廷議授吳元濟節鉞既而延英)¶
(候對憲皇以問宰臣裴公奏曰奸臣跋扈四十餘年聖/朝姑務含容盖慮動傷一境未聞歸心効順乃坐據一)¶
(方若以旄鉞授之恐恣其兇逆以陛下聰明神武藩鎮/皆願勤王臣請一詔追兵可以平蕩妖孽於是命晉公)¶
(為淮西節度使興師致討時陳許汴滑三帥先於偃城/縣屯軍晉公統精甲五萬㑹之受律鼓行而進直造蔡)¶
(州城下纔兩月擒賊以獻淮西既平後入朝居廊廟六/年拜正司徒為侍中中書令儒風武徳振耀古今洎留)¶
(守洛師每話丨/丨丨丨丨之事)三人皆節度使(玉泉子李業之舉進士/因下第過陜虢山路阻)¶
(暴雨投村舎避之隣里甚逺村家只有一小僮看舎業/牽驢庇於簷下時左軍李生與行官楊鎮亦投舎中李)¶
<pb:KR3k0058_WYG_118-20a>¶
(有一馬相與入止舎内及稍霽已暮矣小僮曰阿翁即/欲歸不喜見客可去矣業謂曰此去人家極逺日勢已)¶
(晚固不可前去也須臾老翁歸見客欣然異禮延接留/連止宿既曉懇留欲偹饌業以謝媿再三言曰孫子云)¶
(阿翁不愛客某又礙夜前去不得甚憂怪乃不意過禮/週旋何以當此翁曰某家貧無以待賔慚於接客非不)¶
(好客也然丨丨丨丨丨丨某何敢不祗奉耶業曰三人/之中一人行官爾言之過矣老翁曰行官領節鉞在兵)¶
(馬使之前秀才節制在兵馬使之後然秀才五領節鉞/勉自愛也業既數年不第從戎幕矣楊鎮為仇士良開)¶
(府擢用累職至軍使除涇州節度使李與鎮同時為軍/使領邠州節度使業以討党項功除鎮武汾涇凡五鎮)¶
(麾鉞一如/老翁之言)傳相法(歐陽修歸田錄錢副樞若水嘗遇異/人丨丨丨其事甚怪錢公後傳楊大)¶
(年故世稱此二/人有知人之鑒)耳白於面(蘇軾仇池筆記歐陽文忠公/嘗語少時有僧相我丨丨丨)¶
<pb:KR3k0058_WYG_118-20b>¶
(丨名滿天下脣不著齒/無事得謗其言頗驗)三十六相(吳處厚青箱雜記荀/子曰相形不如論心)¶
(諺曰有心無相相逐心生有相無心相随心滅此言人/以心相為上也故心相有丨丨丨丨人嘗言意氣求官)¶
(自須如此一也為事有剛有柔二也慕善近君子三也/有美食嘗分惠人四也不近小人五也常行隂徳每事)¶
(方便六也従小能治家七也不厭人乞覓八也利人克/己九也不遂惡貪殺十也聞事不驚張十一也與人期)¶
(不失信十二也不易行改操十三也夜卧不便睡著十/四也馬上不囘頭顧十五也夜不令人生憎怒十六也)¶
(不文過飾非十七也為人作事周匝十八也得人恩力/不忘十九也自小便有大量二十也不毁善害惡二十)¶
(一也憐孤濟寡急物二十二也不助强欺弱二十三也/不忘故舊之分二十四也為事衆人用之二十五也不)¶
(多言妄語二十六也得人物每生慚愧二十七也聲美/言有序二十八也當人語次不先起二十九也常言人)¶
<pb:KR3k0058_WYG_118-21a>¶
(善事三十也不嫌惡衣惡食三十一也方圓曲直随時/三十二也聞善行之不倦三十三也知人飢渇勞苦嘗)¶
(有以恤之三十四也不念舊惡三十五也故舊有難竭/力救之三十六也以上三十六善皆全者當位極人臣)¶
(夀考令終或有不全則禍福相折以次減殺具二十者/刺史之位具十以上令佐之官具五七者亦須大富)¶
急流勇退(朱子名臣言行錄錢若水為舉子時見陳希/夷於華山希夷曰明日當再來若水如期徃)¶
(見有一老僧擁地爐坐僧熟視若水久之不語以火箸/畫灰作做不得三字徐曰丨丨中丨丨人也希夷初謂)¶
(若水有仙風道骨意未決/命僧觀之僧麻衣道者也)洞見肺腑(陶宗儀輟耕錄國/初有李國用者自)¶
(北来杭能望氣占休咎能相人其人崖岸倨傲而時貴/咸敬之謝后諸孫字退樂者設早饌延致至即據中位)¶
(省幕官皆坐下坐不得其一言以及禍福時趙文敏公/謂之七司戸與謝婣戚屈来同飯文敏公風瘡滿面李)¶
<pb:KR3k0058_WYG_118-21b>¶
(遥見即起迎謂坐客曰我過江僅見此人耳瘡愈即面/君公輩記取異日官至一品名聞四海方襄陽未破時)¶
(世皇命其即軍中望氣行逾三兩舎遄還奏曰臣見卒/伍中徃往有台輔器襄陽不破江南不平置此人於何)¶
(地噫李之術亦神矣國用登州人嘗為卒遇/神仙教以觀日之法能丨丨丨丨世稱神相)¶
　　堪輿¶
青龍所居庚泥(管子丨丨之丨丨/丨丨不可得泉)生地(抱朴子有急則/入丨丨而止無)¶
(患也天下有生地一州有生地一郡有生地一縣有生/地一鄉有生地一里有生地一宅有生地一房有生地)¶
(或曰一房有生地不亦逼乎抱朴子曰經云大急之極/隐於車&KR0008;如此一車之中亦有生地亦有死地况一房)¶
(乎/)長樂宫在其東未央宫在其西(史記樗里子傳昭王/七年樗里子卒塟於)¶
<pb:KR3k0058_WYG_118-22a>¶
(渭南章臺之東曰後百嵗是當有天子之宫夾我墓至/漢興丨丨丨丨丨丨丨丨丨丨丨丨武庫正直其墓)¶
行營高敞地旁可置萬家(史記淮隂侯傳太史公曰吾/如淮隂淮隂人為余言韓信)¶
(雖為布衣時其志與衆異其母死貧無以塟然乃/丨丨丨丨丨令其丨丨丨丨丨余視其母冢良然)通子¶
午道(漢書王莽傳莽以皇后有子孫瑞丨丨丨丨子午/道従杜陵直絶南山徑漢中注張晏曰時年十四)¶
(始有婦人之道也子水午火也水㠯天一為牡火㠯地/二為牝故火為水妃今通子午㠯協也師古曰子北方)¶
(也午南方也言通南北道相當故謂之子午耳今京城/直南山有谷通梁漢道者名子午谷又宜州西界慶州)¶
(東界有山名子午嶺南北直相當此則/北山者是子南山者是午共為子午道)氣佳哉鬱鬱葱¶
葱然(後漢書光武帝紀望氣者蘇伯阿為王莽使至/南陽遥望見舂陵郭唶曰丨丨丨丨丨丨丨丨)土¶
<pb:KR3k0058_WYG_118-22b>¶
禁(後漢書來歴傳時皇太子驚病不安避幸安帝乳母/野王君王聖舎太子乳母王男厨監邴吉等㠯為聖)¶
(舎新繕修犯丨/丨不可久御)三書生(後漢書袁安傳初安父沒母使/安訪求塟地道逢丨丨丨問安)¶
(何之安為言其故生乃指一處云塟此地當世為上公/須臾不見安異之於是遂塟其所占之地故累世隆盛)¶
(焉/)故犯妖禁(後漢書郭鎮傳初肅宗時司𨽻校尉下邳/趙興亦不䘏諱忌每入官舎輒更繕修館)¶
(宇移穿改築丨丨丨丨/而家人爵祿益用昌熾)出折臂三公(晉書羊祜傳有善/相墓者言祜祖墓)¶
(所有帝王氣若鑿之則無後祜遂鑿之相者見曰/猶丨丨丨丨丨而祜竟墮馬折臂位至公而無子)當出¶
貴甥(晉書魏舒傳少孤為外家寗氏所養寗氏起宅相/宅者云丨丨丨丨外祖母㠯魏氏甥小而慧意謂)¶
(應之舒曰當為/外氏成此宅相)當為外氏成此宅相(見/上)牛眠(晉書周光/傳初陶侃)¶
<pb:KR3k0058_WYG_118-23a>¶
(㣲時丁艱将塟家中忽失牛而不知所在過一父老謂/曰前崗見一丨丨山汙中其地若塟位極人臣矣又指)¶
(一山云此又其次當世出二千石言訖不見侃尋牛得/之因葬其處以所指别山與訪訪父死葬焉果為刺史)¶
(著稱寧益自訪以下三世為/益州四十一年如其所言云)當起宫殿(晉書索靖傳先/時靖行見姑臧)¶
(城南石地曰此後丨丨丨丨至張駿/於其地立南城起宗廟建宫殿焉)沙漲為桑田(晉書/郭璞)¶
(傳璞以母憂去職卜葬地於暨陽去水百歩許人以近/水為言璞曰即當為陸矣其後丨丨去墓數十里皆丨)¶
(丨/丨)能致天子問耳(晉書郭璞傳璞嘗為人葬帝微服往/觀之因問主人何以葬龍角此法當)¶
(滅族主人曰郭璞云此葬龍耳不出三年當致天子/也帝曰出天子耶答曰丨丨丨丨丨丨帝甚異之)山¶
作八字數不及九(晉書戴洋傳洋言於亮曰武昌土地/有山無林政可圖始不可居終丨丨)¶
<pb:KR3k0058_WYG_118-23b>¶
(丨丨丨丨丨丨昔吴用壬寅来上創立宫城至己酉還/下秣陵陶公亦渉八年土地盛衰有數人心去就有期)¶
(不可移也公宜更擇吉處/武昌不可久住按亮庾亮)門前水中生洲(宋書張興世/傳興世居臨)¶
(沔水沔水自襄陽以下至於九江二千里中先無洲嶼/興世初生當其丨丨丨丨一旦忽丨丨年年漸大及至)¶
(興世為方伯而/洲上遂十餘頃)洲生近市貴王臨境(齊書州郡志泰始/中成都市橋忽生)¶
(小洲始康人邵碩有術數見之曰丨丨丨丨當/有丨丨丨丨永明二年而始興王鎮為刺史)相墓工¶
(齊書祥瑞志武進縣彭山舊塋在焉其山岡阜相屬數/百里上有五色雲氣有龍出焉宋明帝惡之遣丨丨丨)¶
(髙靈文占視靈文先與世祖善還詭答/云不過方伯退謂世祖曰貴不可言)白兔跳起(齊書/高昭)¶
(劉皇后傳歸葬先帝墓側今泰安陵也門生王清與墓/工始下鍤有丨丨丨丨㝷之不得及墳成兔還栖其上)¶
<pb:KR3k0058_WYG_118-24a>¶
十徃五徃常坐一處(齊書桞世隆傳世隆曉數術於倪/塘創墓與賓客踐履丨丨丨丨丨)¶
(丨丨丨及卒墓正取其坐處/焉著龜經秘要二卷行於世)當出暴貴而不久(齊書荀/伯玉傳)¶
(初善相墓者見伯玉家墓謂其父曰丨丨丨丨/丨丨丨也伯玉後聞之曰朝聞道夕死可矣)白馬經¶
墳(陳書吳明徹傳時有伊氏者善占墓謂其兄曰君𦵏/之日必有乘丨丨逐鹿者來丨丨所此是最小孝子)¶
(大貴之徵至/時果有此應)曲阿丹徒間有天子氣(南史宋武帝紀皇/考墓在丹徒之侯)¶
(山其地秦史所謂丨丨丨丨丨丨丨丨丨者也時有孔/恭者妙善占墓帝常與經墓欺之曰此墓何如孔恭曰)¶
(非常/地也)置宅圖墓(北齊書陸法和傳又為人丨丨丨丨以/避禍求福嘗謂人曰勿繫馬於碓其人)¶
(行過鄉曲門側有碓因繫馬於其柱入/門中憶法和戒走出将觧之馬已斃矣)葬於桑東封公¶
<pb:KR3k0058_WYG_118-24b>¶
侯(北史裴俠傳年十三遭父憂哀毁有若成人将擇葬/地而行空中有人曰童子何悲丨丨丨丨丨丨丨俠)¶
(懼以告其母母曰神也吾聞鬼神福善爾家未嘗有/惡當以吉祥告汝耳時俠宅側有大桑林因葬焉)龍¶
盤鳯翥(舊唐書明皇紀初上皇親拜五陵至橋陵見金/粟山崗有丨丨丨丨之勢復近先塋謂侍臣曰)¶
(吾千秋後宜葬此地得/奉先陵不忘孝敬矣)獄氣發(舊唐書李義甫傳隂陽/占候人杜元紀為義甫)¶
(望氣云所居宅有丨丨丨積錢二十/萬乃可厭勝義甫信之聚歛更急切)杜固(唐書杜正倫/傳正倫與城)¶
(南諸杜昭穆素逺求同譜不許銜之諸杜所居號丨丨/世傳其地有壯氣故世衣冠正倫既執政建言鑿杜固)¶
(通水以利人既鑿川流如血/閲十日止自是南杜稍不振)地有壯氣(見/上)石蛇三卵(唐/書)¶
(郭誼傳誼者兗州人兄岌事悟為牙将常樂滏山秀峻/曰我死必𦵏此望氣者言其地當三世為都頭異姓河)¶
<pb:KR3k0058_WYG_118-25a>¶
(北謂都頭異姓至貴稱也然窆過二丈不利誼以岌假/刺史穿三丈得丨丨并丨丨石破之皆流血至是誼及)¶
(岌三子/同誅)有牛乘人逐牛即啓土(遼史耶律乙不哥傳嘗/為人擇葬地曰後三日)¶
(丨丨丨丨丨丨過者丨丨丨至期果一人負乳犢引㹀/牛而過其人曰所謂牛乘人者此也遂啟土既葬吉凶)¶
(盡如/其言)咸陽辰巳長安戍亥(焦氏易林丨丨丨丨丨丨/丨丨邱陵生止非思鰌市)破¶
楚門(吳越春秋子胥乃使術士嘗水象天法地造築大/城周廻四十七里陸門八以象天八風水門八以)¶
(法地八聰築小城周十里陵門三不開東面者欲以絶/越明也立閶門者以象天門通閶闔風也立蛇門者以)¶
(象地户也闔閭欲西破楚楚在西北故立閶門以通天/氣因復名之丨丨丨欲東并大越越在東南故立蛇門)¶
(以制敵國吳在辰其位龍也故小城南門上反羽為兩/鯢鱙以象龍角越在已地其位蛇也故南大門上有木)¶
<pb:KR3k0058_WYG_118-25b>¶
(蛇北向首内示/越屬於吳也)南大門上有木蛇(見/上)缺西北(吳越春秋/於是范蠡)¶
(乃觀天文擬法於紫宫築作小城周千一百二十一歩/一圓三方西北立龍飛翼之樓以象天門東南伏漏石)¶
(竇以象地户陵門四逹以象八風外郭築城而丨丨丨/示服事吳也不敢壅塞内以取吳故缺西北而吳不知)¶
(也北向稱臣委命吳國左右易處不得其位明臣屬也/城既成而怪山自生者瑯琊東武海中山也一夕自来)¶
(故名怪山范蠡曰臣之築城/其應天矣崑崙之象存焉)泗水却流(王充論衡傳書/言孔子當泗水)¶
(之葬丨丨為之丨丨此言孔子/之徳能使水却不湍其墓也)益東家之西損西家之¶
東(王充論衡今言西益宅謂之不祥何益而祥者且惡/人西益宅者誰也如地惡之丨丨丨丨丨丨丨丨丨)¶
(丨何傷於地如以宅神不欲西益神猶人也人之處宅/欲得廣大何故惡之而以宅神惡煩擾則四面益宅皆)¶
<pb:KR3k0058_WYG_118-26a>¶
(當不/祥)出乘其勝入居其隩(王符潛夫論俗工曰商家之/宅宜西出門此復虛矣五行)¶
(當丨丨丨丨丨丨丨丨乃安吉商家向東入東入/反以為金伐木則家中精神日戰鬭也五行皆然)宰相¶
當出坤鄉(常璩華陽國志漢中志自建武以後郡儒修/業開按圖緯漢之丨丨丨丨丨丨於是司徒)¶
(李公屢登七政太/傅子堅奕世論道)得石牌(馮贄雲仙雜記烏重𦙍葬先/世掘丨丨丨有云牛領岡前)¶
(紅簫隴下葬用丙日手/板相亞重𦙍依而用)牛領岡前紅簫隴下(見/上)龜葬梁¶
家(沈括補筆談瀕海素少士人祥符中廉州人梁士卜/地塟其親至一山中見居人説旬日前有數十龜負)¶
(一大龜葬於此山梁以為龜神物其葬處或是福地與/其人登山觀之乃見有邱墓之象試發之果得一死龜)¶
(梁乃遷塟他所以龜之所穴葬其親其後梁生三子立/儀立則立賢立則立賢皆以進士登科立儀嘗預薦皇)¶
<pb:KR3k0058_WYG_118-26b>¶
(祐中儂智髙平推恩授假板官立則值熈寧立八路選/格就二廣連典十餘郡今為朝請大夫致仕予亦識之)¶
(立儀立則皆朝散郎至今皆在徙居廣州鬱為士族至/今謂之丨丨丨丨龜能塟其事已可怪而梁氏適興其)¶
(偶然耶抑亦/神物啓之耶)文筆(方匀泊宅編㑹稽山為東南巨鎮周/廻六十里北出數隴塟者紛紛得正)¶
(隴者趙陸二祖墳而已二墳下瞰鑑湖湖外有山横/抱如几案案之外尖峰名梅里尖地里家謂之丨丨)溪¶
山環合當出大魁(何薳春渚紀聞余拂君厚霅川人也/其居在漢銅官廟後丨丨丨丨有相)¶
(宅者言此地丨丨丨丨君厚之父朝奉君云與其善之/於一家不若推之於一郡則遷其居於後以其前地為)¶
(烏程縣學不二三年君厚為南宫魁而莫/儔賈安宅繼魁天下則相宅之言為不妄)丑年必登髙¶
第(何薳春渚紀聞先友提學張公大亨字嘉甫霅川人/先墓在弁山之麓相墓者云公家遇丨丨有赴舉者)¶
<pb:KR3k0058_WYG_118-27a>¶
(丨丨丨丨初未之信熈寧癸丑嘉甫之父通直公著登/第元豐乙丑嘉甫登乙科大觀己丑嘉甫之兄大成中)¶
(甲科重和辛丑嘉甫之弟大受復中/乙科此亦人事地理相符之異也)鬼靈(何薳春渚紀/聞張丨丨三)¶
(衢人其父使従里人學相墓術忽自有悟見因以鬼靈/為名建中靖國初至錢塘請者踵至錢塘尉黄正一為)¶
(余言縣令周君者括蒼人亦留心地理具飰延欵謂鬼/靈曰凡相墓或不身至而止視圖畵可定尅應否鬼靈)¶
(曰若方位山勢不差合葬時年月亦可定其粗也因指/壁間一圖問之鬼靈熟視久之曰據此圖墓前午上一)¶
(潭水甚佳然其家子弟若有乘馬墜此潭㡬至不救者/即是吉地而發祥自此始矣令曰有之鬼靈曰是年此)¶
(墜馬人必被薦送次年登第也令不覺起握其手曰吾/不知青烏子郭景純何如人也今子殆其倫比耳是年)¶
(春祀而某乘馬従之馬至潭仄忽大驚躍啣勒不制即/與某俱墜淵底逮出氣息而已是秋發薦次年叨忝者)¶
<pb:KR3k0058_WYG_118-27b>¶
(某是也蔡靖安世先墓在富春白昇嶺其兄宏延鬼靈/至墓下視之謂宏此墓當出貴人然必待君家麥甕中)¶
(飛出鵪鶉為可賀也宏曰前日某家卧房米甕中忽有/此異方有野鳥入室之憂鬼靈曰此為尅應也君家兄)¶
(弟有被魁薦者即是貴人也是秋安世果為國學魁選/鬼靈常語人曰我亦患數促非久居世者但恨無人可)¶
(授吾術矣後二嵗果/殁時年二十五矣)野駝飲水(何薳春渚紀聞先君嘗/見蔡元度言其父死委)¶
(術者王夀昌於餘杭尋視葬地數日不至蔡因夢至一/官府有紫衣人據案而坐望蔡之入遥語謂曰汝尋葬)¶
(地已得之否丨丨丨丨形是也覺而異之適夀昌至問/其所得云有一地在臨平山勢聳逺於某術中佳城也)¶
(但恐觀者未誠吾言耳元度云姑言山形可也王云一/大山巍然下臨浙江即野駝飲水形也元度曰無復他)¶
(求神先告我/矣即用之)暗合孫吳(范公稱過庭錄祖妣甲戌冬歿/於鎮國軍先子避地倉皇中不)¶
<pb:KR3k0058_WYG_118-28a>¶
(復問術者以意卜葬郡之水南未㡬有建昌黄生者過/墓下愛之問先子所居以刺投謁先子昧其人託以他)¶
(出生力請曰非有所覬特欲言少事爾先子出見生問/曰水南新墳知公所葬術者為誰也先子曰亂離中歸)¶
(土是急以意自卜爾生曰㡬於丨丨丨丨此墳以術徵/之不以久逺論来春當有天書及公公赴無疑先子曰)¶
(哀苦偷生安有是理笑而謝之生曰願公謾記此言一/揖而去己酉二月當路有薦先子者果有御營參謀之)¶
(除/)来春當有天書(見/上)掘牛山(王明清揮麈後錄中和三/年夏太白先生自號太白)¶
(山人不拘禮則又云姓王竟不知何許人也金州耆宿/云每三年見入州市一度自見此先生賣藥已僅三四)¶
(十年顔貌不改不老其年夏六月三日太白山人修謁/金州刺史檢校尚書左僕射兼御史大夫崔堯封云本)¶
(州直北有牛山傍有黄巢谷金桶水且大㓂之帥黄巢/凌刼州縣盗據上京近已六年又偽國大齊年號金統)¶
<pb:KR3k0058_WYG_118-28b>¶
(必慮王氣在北牛山伏請聞奏蜀京掘破牛山則此賊/自敗散堯封聽之大喜且具茶菓與之言話移時太白)¶
(山人禮揖而去堯封遂與州官商量㸃州縣義丁男日/使萬工丨丨丨一個月餘其山後崖崩十丈以来有一)¶
(石桶桶深三尺徑三尺桶中有一頭黄腰獸桶上有一/劔長三尺黄腰見之乃呦然數聲自撲而死堯封遂封)¶
(劍及畵所掘地圖所見石桶事件聞奏僖宗大悦尋加/堯封檢校司徒封博陵侯黄巢至秋果衰是嵗中原尅)¶
(平/)朝揖絶勝(王明清揮麈後錄范擇善同宣和中登第/得江西教官自當塗奉䨇親之官其父至)¶
(上饒而殂寓於道旁之蕭寺中進退彷偟主僧憐之云/寺後山半適有一穴不若就葬之不但免般挈之勞而)¶
(老僧平日留心風水此地丨丨丨丨誠為吉壤擇善従/之即其地而殯之其後擇善驟貴登政府乃謀歸祔於)¶
(其祖兆請朝假以徃改卜時老僧尚在力勸不從才徙/之後擇善以飛語得罪於秦㑹之未還闕言者希指攻)¶
<pb:KR3k0058_WYG_118-29a>¶
　(之云同以遷𦵏為名謁告/於外搔擾州縣遷謫而死)五箭(郭彖暌車志趙三翁名/進字從先中牟縣白沙)¶
　(鎮人密縣陸門山道友席洞雲築室於獨紇嶺瀑水潭/側慕其清峭髙爽落成甚喜既遷入百怪畢見未及一)¶
　(年禍變相踵席謁翁且告之故翁曰得無居丨丨之地/乎席曰地理之説多矣素不聞五箭之説敢問何謂也)¶
　(翁曰峰巔嶺脊陵首隴背土囊之口直當風門急如激/矢者名曰風箭峻溪急流懸泉瀉瀑衝石走沙聲如雷)¶
　(動晝夜不息者名曰水箭堅剛爍燥斥鹵沙磧不生草/木不澤水泉硬鐡腥錫毒蟲蟻聚散若朽壤者名曰土)¶
　(箭層崖叠巘峻壁巉巖鋭峰峭岫㧞刃攢鍔聳齒露首/狀如浮圖者名曰石箭長林古木茂樾叢薄翳天蔽日)¶
　(垂蘿蔓藤隂森肅冽如墟墓間者名曰木箭五箭之地/射傷居人皆不可用要在囬環于抱氣象明䆳形勢寛)¶
　(閒壤肥土沃泉甘石清乃為上地固不必一一泥天星/地卦也子歸依我言去凶就吉當自無恙席悉遵其教)¶
<pb:KR3k0058_WYG_118-29b>¶
　(居止/遂安)君山龍脉正結於此(陶宗儀輟耕錄江隂州宋季/時兵馬司在州治東南里許)¶
　(平地上司之後置土牢歸附後有善地理者以為宜帝/王居之人問其故曰丨丨丨丨丨丨丨丨是以知其然)¶
　(也皆弗之信越數年就其上起盖三/皇廟亦竒術哉君山州之主山也)¶
　¶
　¶
　¶
　¶
御定子史精華卷一百十八¶
