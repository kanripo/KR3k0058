# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:28.692979
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百二十
<pb:KR3k0058_WYG_120-1a>¶
　欽定四庫全書¶
御定子史精華卷一百二十¶
　　巧藝部一¶
　　　射御¶
　感弓矢感轡筴(管子羿有以丨丨丨故彀可得中也造/父有以丨丨丨故遫獸可及逺道可致)¶
　(注感謂深/得其妙)節其飲食度量馬力審其足走(管子造父善/馭馬者也善)¶
　(視其馬丨丨丨丨丨丨丨丨丨/丨丨丨故能取逺道而馬不罷)調和而堅守之(管子羿/古之善)¶
　(射者也丨丨其弓矢丨丨丨丨其操弓也/審其髙下有必中之道故能多發而多中)御夫(晏子不/樂治人)¶
<pb:KR3k0058_WYG_120-1b>¶
　(而樂治馬不厚祿賢人而厚祿/丨丨則公不顧民而忘國甚矣)駕八(晏子夫丨丨固非/制也今又重此其)¶
　(為非制也不滋甚乎且君茍美樂之國必衆為之田獵/則不便道行致逺則不可然而用馬數倍此非御下之)¶
　(道/也)選射(晏子景公登射晏子修禮而侍公曰丨丨之/禮寡人厭之矣吾欲得夫勇力士與之圖國)射¶
　蜻蛉拂左翼(尸子荆荘王命養由基丨丨丨王曰吾欲/生得之養由基援弓射之丨丨丨焉王大)¶
　(喜/)措盃肘上(列子列禦寇為伯昏無人射引之盈貫丨/丨水其丨丨發之鏑矢復㳫方矢復寓當)¶
　(是時也猶象人也伯昏無人曰是射之射非不射之射/也當與汝登髙山履危石臨百仭之淵若能射乎於是)¶
　(無人遂登髙山履危石臨百仭之淵背逡巡足二/分垂在外揖禦寇而進之禦寇伏地汗流至踵)猶象¶
　人(見/上)不射之射(見/上)連䨇鶬於青雲之際(列子詹何曰臣/聞先大夫之言)¶
<pb:KR3k0058_WYG_120-2a>¶
(蒲且子之弋也弱弓纎繳乘風振之丨/丨丨丨丨丨丨丨用心專動手均也)後鏃中前括(列/子)¶
(子輿曰吾笑龍之紿孔穿言善射者能令丨丨丨丨丨/發發相及矢矢相屬前矢造準而無絶落後矢之括猶)¶
(銜絃視之若一焉孔穿駭之龍曰此未其妙者逢蒙之/弟子曰鴻超怒其妻而怖之引烏號之弓綦衛之箭射)¶
(其目矢来注眸子而眶不睫矢墜地而塵不揚是豈智/者之言歟公子牟曰智者之言固非愚者之所曉後鏃)¶
(中前括鉤後於前矢注眸子而眶/不睫盡矢之勢也按龍公孫龍)矢来注眸子而眶不¶
睫(見/上)鉤後於前盡矢之勢(見/上)貫虱之心而懸不絶(列子/甘蠅)¶
(古之善射者彀弓而獸伏鳥下弟子名飛衛學射於甘/蠅而巧過其師紀昌者又學射於飛衛飛衞曰爾先學)¶
(不瞬而後可言射矣紀昌歸偃卧其妻之機下以目承/牽挺二年之後雖錐末倒眥而不瞬也以告飛衛飛衛)¶
<pb:KR3k0058_WYG_120-2b>¶
(曰未也亞學視而後可視小如大視㣲如著而後告我/昌以氂懸虱於牖南面而望之旬日之間浸大也三年)¶
(之後如車輪焉以覩餘物皆邱山也乃以燕角之弧朔/蓬之簳射之丨丨丨丨丨丨丨丨以告飛衛飛衛髙蹈)¶
(拊膺曰汝得之矣紀昌既盡衛之術計天下之敵己者/一人而已乃謀殺飛衛相遇於野二人交射中路矢鋒)¶
(相觸而墜於地而塵不揚飛衛之矢先窮紀昌/遺一矢既發飛衛以棘刺之端扞之而無差焉)棘刺端¶
扞矢(見/上)内得於中心外合於馬志(列子造父之師曰泰/豆氏造父之始從習)¶
(御也執禮甚卑泰豆三年不告造父執禮愈謹乃告之/曰古詩言良弓之子必先為箕良冶之子必先為裘汝)¶
(先觀吾趣趣如吾然後六轡可持六馬可御造父曰唯/命所從泰豆乃立木為塗僅可容足計歩而置履之而)¶
(行趣走往還無跌失也造父學之三日盡其巧泰豆歎/曰子何其敏也得之捷乎凡所御者亦如此也曩汝之)¶
<pb:KR3k0058_WYG_120-3a>¶
(行得之於足應之於心推於御也齊輯乎轡銜之際而/急緩乎脣吻之和正度乎胸臆之中而執節乎掌握之)¶
(間丨丨丨丨丨而丨丨丨丨丨是故能進退履繩而旋/曲中規矩取道致逺而氣力有餘誠得其術也得之於)¶
(銜應之於轡得之於轡應之於手得之於手應之於心/則不以目視不以策驅心閑體正六轡不亂而二十四)¶
(蹄所投無差逥旋進退莫不中節然後輿輪之外可使/無餘轍馬蹄之外可使無餘地未甞覺山谷之嶮原隰)¶
(之夷視之一也吾/術窮矣汝其識之)得銜應轡得轡應手得手應心(見/上)二¶
十四蹄所投無差(見/上)輪外無轍蹄外無地(見/上)知所以中¶
(列子列子學射中矣請於闗尹子尹子曰子丨子之丨/丨丨者乎對曰弗知也闗尹子曰未可退而習之三年)¶
(又以報闗尹子尹子曰子知子之所以中乎列子曰知/之矣闗尹子曰可矣守而勿失也非獨射也為國與身)¶
<pb:KR3k0058_WYG_120-3b>¶
(亦皆/如之)中央者中地(荘子遊於羿之彀中丨丨丨/丨丨也然而不中者命也)前期而¶
中(荘子射者非丨丨丨丨謂/之善射天下皆羿也可乎)馬體安於車人心調於馬¶
(韓非子趙襄王學御於王子期俄而與子期逐三易馬/而三後襄王曰子之教我御術未盡也對曰術已盡用)¶
(之則過也凡御之所貴丨丨丨丨丨丨丨丨丨丨而後/可以進速致逺今君後則欲逮臣先則恐逮於臣夫誇)¶
(道争逺非先則後也而先後心在於/臣尚何以調於馬此君之所以後也)有度難無度易(韓/非)¶
(子夫新砥礪殺矢彀弩而射雖㝠而妄發其端未甞不/中秋毫也然而莫能復其處不可謂善射無常儀的也)¶
(設五寸之的引十歩之逺非羿逢蒙不能必全者有常/儀的也丨丨丨而丨丨丨也有常儀的則羿逢蒙以五)¶
(寸為巧無常儀的則以/妄發而中秋毫為拙)恣欲於馬(韓非子造父御四馬/馳驟周旋而丨丨丨)¶
<pb:KR3k0058_WYG_120-4a>¶
(丨恣欲於馬者/擅轡筴之制也)千里之逐(韓非子王子於期為宋君為/丨丨丨丨已駕察手吻文且)¶
(發矣驅而前之輪中/繩引而却之馬掩迹)驅前輪中繩引却馬掩迹(見/上)旁出¶
(韓非子延陵卓子乘蒼龍挑文之乘鉤飾在前錯錣在/後馬欲進則鉤飾禁之欲退則錯錣貫之馬因丨丨造)¶
(父過而為/之泣涕)服射服馭(荀子羿蠭門者善丨丨者也王良/造父者善丨丨者也注蠭門即逢)¶
(蒙/)蠭門(見/上)射逺中㣲及速致逺(荀子人主欲得善射丨/丨丨丨則莫若羿蠭門)¶
(矣欲得善馭丨丨丨丨/則莫若王良造父矣)不世中(荀子羿之法非亡/也而羿丨丨丨)不能¶
以撥弓曲矢中(荀子羿蠭門者天下之善射者也丨丨/丨丨丨丨丨丨王良造父者天下之善)¶
(馭者也不能以/辟馬毁輿致逺)不能以辟馬毁輿致逺(見/上)空石中人(荀/子)¶
<pb:KR3k0058_WYG_120-4b>¶
(丨丨之丨有丨焉其名曰觙其為人也善射以好思耳/目之欲接則敗其思蚊䖟之聲聞則挫其精是以闢耳)¶
(目之欲而逺蚊䖟之/聲閒居静思則通)不窮其馬(荀子定公問於顔淵曰/東野之子善馭乎顔淵)¶
(對曰善則善矣雖然其馬将失定公不悅入謂左右曰/君子固䜛人乎三日而校來謁之曰東野畢之馬失兩)¶
(驂列兩服入廐定公越席而起曰趣駕召顔淵顔淵至/定公曰前日寡人問吾子吾子曰東野畢之馭善則善)¶
(矣雖然其馬将失不識吾子何以知之顔淵對曰臣以/政知之昔舜巧于使民而造父巧于使馬舜不窮其民)¶
(造父丨丨丨丨是舜無失民造父無失馬也今東野畢/之馭上車執轡銜體正矣歩驟馳騁朝禮畢矣歴險致)¶
(逺馬力盡矣然猶求馬不已是以/知之也按呂氏春秋顔淵作顔闔)求馬不已(見/上)車輕馬¶
利(呂氏春秋御者反諸己則丨/丨丨丨致逺復食而不倦)射招(呂氏春秋萬人操/弓共丨其一丨招)¶
<pb:KR3k0058_WYG_120-5a>¶
(無不中注/招埻的也)中石飲羽(呂氏春秋養由基射虎丨/丨矢乃丨丨誠乎虎也)威馬(呂/氏)¶
(春秋宋人有取道者其馬不進倒而投之鸂水又復取/道其馬不進又倒而投之鸂水如此者三雖造父之所)¶
(以丨丨不過此矣不得造父/之道而徒得其威無益於御)輕任新節(呂氏春秋先王/之使其民若御)¶
(良馬丨丨丨丨欲/走不得故致千里)招欲中小獸欲中大(呂氏春秋射丨/者丨其丨丨也)¶
(射丨者丨/其丨丨也)荆廷白猨(呂氏春秋丨丨甞有神丨丨荆之/善射者莫之能中荆王請養由基)¶
(射之養由基矯弓操矢而往未之射而括中之矣/發之則猨應矢而下則養由基有先中中之者矣)先中¶
中之(見/上)夣秋駕(呂氏春秋尹儒學御三年而不得焉苦/痛之夜丨受丨丨于其師明日往朝其)¶
(師望而謂之曰吾非愛道也恐子之未可與也今日將/教子以秋駕尹儒反走北面再拜曰今昔臣夣受之先)¶
<pb:KR3k0058_WYG_120-5b>¶
(為其師言所夣/所夣固秋駕)儀豪失牆(呂氏春秋今夫射者丨丨而/丨丨畫者儀髪而易貎言審)¶
(本/也)攝其一靷適之(呂氏春秋韓昭釐侯出弋靷偏緩昭/釐侯居車上謂其僕靷不偏緩乎其)¶
(僕曰然至舎昭釐侯射鳥其右丨丨丨丨丨丨昭釐侯/已射駕而歸上車選間曰鄉者靷偏緩今適何也其右)¶
(從後對曰今/者臣適之)馮夷大丙御(淮南子昔者丨丨丨丨之丨/也乘雲車入雲蜺㳺微霧騖)¶
(恍惚歴逺彌髙以極往經霜雪而無迹照日光而無景/扶揺抮抱羊角而上經紀山川蹈騰崑崙排閶闔鑰天)¶
(門末世之御雖有輕車良馬/勁策利鍜不能與之争先)有儀表之度(淮南子善射/者丨丨丨丨)¶
(丨如工匠有/規矩之數)調手調馬(淮南子駎者不貪最先不恐獨/後緩急丨乎丨御心丨乎丨雖)¶
(不能必先載馬力必盡矣何則先在乎/數而不在乎欲也注駎音咒競驅也)貫兕甲徑革盾¶
<pb:KR3k0058_WYG_120-6a>¶
(淮南子夫括淇衛箘簵載以銀錫雖有薄縞之幨腐荷/之矰然猶不能獨射也假之筋角之力弓弩之勢則丨)¶
(丨丨而丨/於丨丨矣)教儀生儀(淮南子射者數發不中人丨之/以丨則喜矣又況丨丨者乎)射¶
逺貫牢(淮南子夫矢之所以丨丨丨丨者/弩力也其所以中的剖㣲者心也)中的剖微(見/上)¶
驂欲馳服欲歩(淮南子丨丨丨丨丨丨帶不/厭新鉤不厭故處地宜也)去栁葉者¶
百歩而射之百發百中(戰國策楚有養由基者善射丨/丨丨丨丨丨丨丨丨丨丨丨丨)¶
(左右皆曰善有一人過曰善射可教射也矣養由基曰/人皆善子乃曰可教射子何不代我射之也客曰我不)¶
(能教子支左屈右夫射栁葉者百發百中而不以善息/少焉氣力倦弓撥矢鉤一發不中前功盡矣按史記作)¶
(前功/盡息)支左屈右(見/上)示人以難(戰國策今夫鵠的非咎罪/於人也便弓引弩而射之)¶
<pb:KR3k0058_WYG_120-6b>¶
(中者則善不中則愧少長貴賤則同/心於貫之者何也惡其丨丨丨丨也)挾彈攝丸(戰國策/黄雀因)¶
(是以俯噣白粒仰栖茂樹鼓翅奮翼自以為無患與人/無争也不知夫公子王孫左丨丨右丨丨將加已乎十)¶
(仭之上以其類為招晝遊乎茂樹夕調乎酸鹹倐忽之/間墜于公子之手夫雀其小者也黄鵠因是以遊乎江)¶
(海淹乎大沼俯噣鱔鯉仰齧蔆衡奮其六翮而淩清風/飄揺乎髙翔自以為無患與人無争也不知夫射者方)¶
(將修其碆盧治其矰繳將加已乎百仭之上被㔋磻/引微繳折清風而抎矣故晝遊乎江河夕調乎鼎鼐)修¶
其碆盧治其矰繳(見/上)虚發下鳥(戰國策更羸與魏王處/京臺之下仰見飛鳥更)¶
(羸謂魏王曰臣為君引弓丨丨而丨丨魏王曰然則射/可至此乎更羸曰可有間鴈從東方来更羸以虚發而)¶
(下/之)以書為御者不盡馬之情(戰國策諺曰丨丨丨丨丨/丨丨丨丨丨以古制今者)¶
<pb:KR3k0058_WYG_120-7a>¶
(不達事/之變)逹胸掩心(戰國策天下之强弓勁弩皆自韓出/谿子少府時力距来皆射六百歩之)¶
(外韓卒超足而射百發不/暇止逺者丨丨近者丨丨)重射(史記孫子傳孫臏以刑/徒隂見説齊使齊使以)¶
(為竒竊載與之齊齊將田忌善而客待之忌數與齊諸/公子馳逐丨丨孫子見其馬足不甚相逺馬有上中下)¶
(輩於是孫子謂田忌曰君弟重射臣能令君勝田忌信/然之與王及諸公子遂射千金及臨質孫子曰今以君)¶
(之下駟與彼上駟取君上駟與彼中駟取君中駟與彼/下駟既馳三輩畢而田忌一不勝而再勝卒得王千金)¶
(注重射好射也質猶對/也將欲對射之時也)逐射(見/上)臨質(見/上)世世受射(史記/李將)¶
(軍傳廣家/丨丨丨丨)射雕者(史記李將軍傳匈奴大入上郡天子/使中貴人從廣勒習兵擊匈奴中貴)¶
(人將騎數十縱見匈奴三人與戰三人還射傷中貴/人殺其騎且盡中貴人走廣廣曰是必丨丨丨也)中¶
<pb:KR3k0058_WYG_120-7b>¶
石沒鏃(史記李將軍傳廣出獵見草中石以為虎而射/之丨丨丨丨視之石也因復更射之終不能復)¶
(入石/矣)猨臂善射(史記李將軍傳廣為人長丨丨其丨丨/亦天性也雖其子孫他人學者莫能及)¶
(廣廣訥口少言與人居則畫地為軍/陳射濶狭以飲專以射為戯竟死)射濶狹以飲(見/上)專¶
以射為戯(見/上)應弦而倒(史記李將軍傳其射見敵急非/在數十歩之内度不中不發發)¶
(即丨丨/丨丨)微矰纎繳(史記司馬相如傳/丨丨出丨丨施)射禽獸給食(史記/大宛)¶
(傳堂邑父故胡人善/射窮急丨丨丨丨丨)人馬相得(漢書王褒傳庸人之御/駑馬必傷吻敝策而不)¶
(進於行匈喘膚汗人極馬倦及至駕齧䣛驂乘旦王良/執靶韓哀附輿縱馳騁騖忽如景靡過都越國蹶如歴)¶
(塊追奔電逐遺風周流八極萬/里壹息何其遼哉丨丨丨丨也)傷吻敝策(見/上)執靶附輿¶
<pb:KR3k0058_WYG_120-8a>¶
(見/上)追電逐風(見/上)㳺睇猨號(漢書叙傳養丨丨而丨丨兮/李虎發而石開注師古曰養)¶
(養由基也㳺睇流/盻也李李廣也)虎發石開(見/上)十發十中中皆同處(後/漢)¶
(書陳敬王羡傳寵善弩射丨丨丨丨丨丨丨丨中平中/黄巾賊起郡縣皆棄城走寵有彊弩數千張出軍都亭)¶
(國人數聞王善射不能反叛故陳獨得完百/姓歸之者衆十餘萬人按寵敬王羡曾孫)一發正中¶
㦸支(後漢書呂布傳術遣將紀靈等歩騎三萬以攻備/偹求救於布諸將謂布曰將軍常欲殺劉備今可)¶
(假手於術布曰不然若破備則北連太山吾為在術圍/中不得不救也便率歩騎千餘馳往赴之靈等聞布至)¶
(皆歛兵而止布屯沛城外遣人招備并請靈等與共饗/飲布謂靈曰元徳布弟也為諸君所困故来救之布性)¶
(不喜合鬭但喜觧鬭耳乃令軍候植㦸於營門布彎弓/顧曰諸君觀布射㦸小支中者當各觧兵不中可留决)¶
<pb:KR3k0058_WYG_120-8b>¶
(鬭布即丨丨丨丨丨丨靈等皆驚言/將軍天威也明日復歡㑹然後各罷)一日射雉獲六十¶
三頭(魏志武帝紀注魏書曰太祖嘗/於南皮丨丨丨丨丨丨丨丨丨)弓燥手柔草淺獸¶
肥(魏志文帝紀注典論自叙曰歳之暮春勾芒司節和/風扇物丨丨丨丨丨丨丨丨與族兄子丹獵於鄴西)¶
(終日獲麞鹿/九雉兔三十)要狡獸截輕禽(魏志文帝紀注典論自叙/曰若夫馳平原赴豐草丨)¶
(丨丨丨丨丨使弓不虚/彎所中必洞斯則妙矣)貫手著棼(呉志太史慈傳甞從/策討麻保賊賊於屯)¶
(裏縁樓上行詈以手持樓棼慈引弓射/之矢丨丨丨丨圍外萬人莫不稱善)左右射(晉書濟/南惠王)¶
(遂傳後遂之曾孫勲字偉長年十餘嵗愍帝末長安/䧟劉曜將令狐泥養為子及壮便弓馬能丨丨丨)不¶
足盡卿才有如此射(晉書魏舒傳為鍾毓長史毓毎與/恭佐射舒常為畫籌而已後遇朋)¶
<pb:KR3k0058_WYG_120-9a>¶
(人不足以舒滿數毓初不知其善射舒容範閑雅發無/不中毓謝而歎曰吾之丨丨以丨丨丨丨丨丨丨矣)¶
鐵厚一寸射而洞之(晉書劉曜載記雄武過人丨丨/丨丨丨丨丨丨於時號為神射)一¶
發中刀環(晉書慕容翰載記翰又北投宇文歸既而逃/歸乃遣勁騎百餘追之翰遥謂追者曰吾既)¶
(思戀而歸理無反面吾之弓矢汝曹足知無為相逼自/取死也吾處汝國久恨不殺汝汝可百歩䜿刀吾射中)¶
(者汝便宜反不中者可来前也歸騎觧/刀䜿之翰丨丨便丨丨丨追騎乃散)破的當以鼓吹¶
相賞(宋書樂志謝尚為江夏太守詣安西將軍庾翼於/武昌咨事翼與尚射曰卿若丨丨丨丨丨丨丨丨)¶
(尚射破的便以/其副鼓吹給之)振轡長驅(宋書劉懐愼傳子徳願善御/車甞立兩柱使其中劣通車)¶
(軸乃於百餘歩上丨丨丨丨未至數尺打牛奔從柱間/直過其精如此孝武聞其能為之乘畫輪車幸太宰江)¶
<pb:KR3k0058_WYG_120-9b>¶
(夏王義恭第徳願岸著籠冠/短朱衣執轡進止甚有容狀)海鵠羣翔折翅而下(齊書/垣榮)¶
(祖傳榮祖善弹弹鳥毛盡而鳥不死丨丨/丨丨榮祖登城西楼弹之無不丨丨丨丨)阿五仰藉天¶
威(齊書武陵王&KR0524;傳世祖幸豫章王嶷東田宴諸王獨/不召&KR0524;嶷曰風景殊美今日甚憶武陵上乃呼之&KR0524;)¶
(善射屢發命中顧謂四坐曰手如何上神色甚怪嶷曰/丨丨常日不爾今可謂丨丨丨丨帝意乃釋後於華林)¶
(賭射上敇&KR0524;叠破凡放六/箭五破一皮賜錢五萬)六箭五破一皮(見/上)吟猨落雁¶
(梁書元帝紀騎則逐日/追風弓則丨丨丨丨)鹿應弦輒斃(梁書曹景宗傳景/宗㓜善騎射好畋)¶
(獵甞與少年數十人澤中逐麞鹿無還騎趂鹿鹿馬相/亂景宗於衆中射之人皆懼中馬足丨丨丨丨丨以此)¶
(為/樂)拓弓弦作霹靂聲(梁書曹景宗傳景宗謂所親曰我/昔鄉里騎快馬如龍與年少輩數)¶
<pb:KR3k0058_WYG_120-10a>¶
(十騎丨丨丨丨丨丨丨箭如餓鴟呌平澤中逐麞數肋/射之渇飲其血饑食其肉甜如甘露槳覺耳後風生鼻)¶
(頭出火此樂使人忘死不知老之将至今来揚州作貴/人動轉不得路行開車幔小人輒言不可閉置車中如)¶
(三日新婦遭此/邑邑使人無氣)逐麞數肋射之(見/上)耳後風生鼻頭出火¶
(見/上)撫弦貫的(梁書康絢傳絢身長八尺容貌絶倫雖居/顯官猶習武藝髙祖幸徳陽殿戯馬敇絢)¶
(馬射丨丨丨/丨觀者悦之)引弓再發中口入腹(陳書褚玠傳玠剛毅/有膽决兼善騎射甞)¶
(從司空侯安都於徐州出獵遇有猛虎玠/丨丨射之丨丨皆丨丨丨丨俄而虎斃)摘梅帖烏珠¶
上發必命中(南史栁惲傳甞與琅邪王瞻博射嫌其皮/濶乃丨丨丨丨丨之丨丨丨丨丨觀者驚)¶
(駭/)鳥飛何關人事(南史齊宗室曲江公遥欣傳年七嵗/出齋時有一左右小兒善弹飛鳥無)¶
<pb:KR3k0058_WYG_120-10b>¶
(不應弦墜落遥欣謂曰凡戯多端何急彈此丨自空中/翔丨丨丨丨丨無趣殺此生亦復不急左右感其言遂)¶
(不復彈鳥時少年通/好此事所在遂止)百歩射蔗(南史齊宜都王鏗傳彌/善射常以堋的太濶曰)¶
(終日射侯何難之有乃取甘/蔗揷地百歩射之十發十中)射師(南史阮佃夫傳楊運/長宣城懐安人素善)¶
(射為/丨丨)引空弓而落飛鳥(魏書始祖神元帝紀四十二年/遣子文帝如魏且觀風土魏景)¶
(元二年也文皇帝諱沙漠汗以國太子留洛陽為魏賓/之冠聘問交市往来不絶魏人奉遺金帛繒絮嵗以萬)¶
(計始祖與隣國交接篤信推誠不為倚伏以要一時之/利寛恕任真而遐邇歸仰魏晉禪代和好仍密始祖春)¶
(秋已邁帝以父老求歸晉武帝具禮䕶送四十八年帝/至自晉五十六年帝復如晉其年冬還國晉遺帝錦&KR0290;)¶
(繒綵綿絹諸物咸出豐厚車牛百乗行逹并州晉征北/將軍衛瓘以帝為人雄異恐為後患乃密啟晉帝請留)¶
<pb:KR3k0058_WYG_120-11a>¶
(不遣晉帝難於失信不許瓘復請以金錦賂國之大人/令致間隙使相危害晉帝從之遂留帝於是國之執事)¶
(及外部大人皆受瓘貨五十八年方遣帝始祖聞帝歸/大悦使諸部大人詣隂館迎之酒酣帝仰視飛鳥請諸)¶
(大人曰我為汝曹取之援彈飛丸應弦而落時國俗無/彈衆咸大驚乃相謂曰太子風采被服同於南夏兼竒)¶
(術絶世若繼國統變易舊俗吾等必不得志不若在國/諸子習本淳樸咸以為然且離間素行乃謀危害並先)¶
(馳還始祖問曰我子既歴他國進徳何如皆對曰太子/才藝非常丨丨丨丨丨丨丨是似得晉人異法怪術亂)¶
(國害民之兆/惟願察之)仰射山峯出三十餘丈(魏書文成帝紀靈/邱南有山髙四百)¶
(餘丈乃詔羣官丨丨丨丨無能踰者帝彎弧發矢/丨山丨丨丨丨過山南二百二十歩遂刋石勒銘)射鴟¶
都將(魏書宗室幹傳幹機悟沈勇善弓馬少有父風太/宗即位拜内將軍都將入備禁中太宗出遊於白)¶
<pb:KR3k0058_WYG_120-11b>¶
(登之東北幹以騎從有䨇鴟飛鳴於上太宗命左右射/之莫能中鴟旋飛稍髙幹自請射之以二箭下䨇鴟太)¶
(宗嘉之賜御馬弓矢金帶一以旌/其能軍中於是號曰丨丨丨丨)五歲射雀(魏書河南/王曜傳丨)¶
(丨甞丨丨於太祖前中之太/祖驚歎焉及長武藝絶人)馳馬立射五的(魏書尉地/干傳地干)¶
(機悟有才藝丨丨丨/丨丨丨時人莫能及)矢不虚發(魏書豆代田傳豆代田/代人也太宗時以善騎)¶
(射為内細射從攻虎牢詔/代田登楼射賊丨丨丨丨)大鳥旋轉而下(北齊書斛律/光傳光字明)¶
(月少工騎射以武藝知名魏末從金西征周文帝長史/莫孝暉時在行間光馳馬射中之因擒於陣光時年十)¶
(七髙祖嘉之即擢為都督世祖為世子引為親信都督/稍遷征虜將軍累加衛將軍武定五年封永樂縣子甞)¶
(從世宗於洹橋校獵見一丨丨雲表飛颺光引弓射之/正中其頸此鳥形如車輪丨丨丨丨至地乃大鵰也世)¶
<pb:KR3k0058_WYG_120-12a>¶
(宗取而觀之深壮異焉丞相屬/邢子髙見而歎曰此射鵰手也)麗龜達腋(北齊書斛律/羡傳羡及光)¶
(並少工騎射其父母日令其出畋還即較所獲禽獸光/所獲或少必丨丨丨丨羡雖獲多非要害之所光常蒙)¶
(賞羡或被捶撻人問其故金荅云眀月必背上著箭豐/樂隨處即下手其數雖多去兄逺矣聞者咸服其言)¶
不書箭(北齊書王晞傳百官甞賜射晞中的當得絹為/丨丨丨有司不與晞陶陶然曰我今可謂武有)¶
(餘文不/足矣)一日中手獲禽獸七十三(北齊書暴顯傳顯少/經軍旅善於騎射曾)¶
(從魏孝荘帝出獵丨丨/之丨丨丨丨丨丨丨丨)正中獸鼻(北齊書元景安傳肅/宗曾與羣臣於西園)¶
(醼射文武預者二百餘人設侯去堂百四十餘歩中的/者賜與良馬及金玉錦綵等有一人射中獸頭去鼻寸)¶
(餘唯景安最後有一矢未發帝令景安觧之景安徐整/容儀操弓引滿丨丨丨丨帝嗟賞稱善特賚馬兩匹玉)¶
<pb:KR3k0058_WYG_120-12b>¶
(帛雜物又/加常等)一圍射馬鹿十五頭(周書齊王憲子貴傳年/十一從憲獵於鹽州丨)¶
(丨之巾手丨野丨/及丨丨有丨丨)一發中䨇鳬(周書賀㧞勝傳初勝至/闗中自以年位素重見)¶
(太祖不拜尋而自悔太祖亦有望焉後從太祖宴於昆/明池時有䨇鳬游於池上太祖乃授弓矢於勝曰不見)¶
(公射久矣請以為歡勝射之一發俱中因拜太祖曰使/勝得奉神武以討不庭皆如此也太祖大悦自是恩禮)¶
(日重勝亦盡/誠推奉焉)百歩懸莎七發五中(周書豆盧寧傳甞與/梁企定遇於平凉州)¶
(相與肄射乃於丨丨丨丨草以射/之丨丨丨丨定服其能贈遺甚厚)熊渠不能獨擅其美¶
(周書李逺傳甞校獵於莎栅見石於叢蒲中以為伏兔/射之而中鏃入寸餘就而視之乃石也太祖聞而異之)¶
(賜書曰昔李將軍廣親有此事公今復爾可/謂世載其徳雖丨丨之名丨丨丨丨丨丨)羊車小史¶
<pb:KR3k0058_WYG_120-13a>¶
(隋書禮儀志羊車一名輦其上如軺小兒衣/青布袴褶五辮髻數人引之時名丨丨丨丨)箭為第一¶
(隋書楊素傳上賜王公以下射素丨丨丨丨/上手以外國所獻金精盤價値巨萬以賜之)一發䨇貫¶
(隋書長孫晟傳宣帝時突厥攝圖請昏於周以趙王招/女妻之然周與攝圖各相誇競妙選驍勇以充使者因)¶
(遣晟副汝南公宇文神慶送千金公主至其牙前後使/人數十輩攝圖多不禮見晟而獨愛焉每共遊獵留之)¶
(竟嵗甞有二鵰飛而争肉因以兩箭與晟曰請射/取之晟乃彎弓馳往遇鵰相攫遂丨丨而丨丨焉)發皆¶
入鹿(隋書長孫晟傳尋以染干為意利彌豆啟人可汗/賜射於武安殿選善射者十二人分為兩朋啟人)¶
(曰臣由長孫大使得見天子今日賜射願入其朋許之/給晟箭六鍭丨丨丨丨啟人之朋竟勝時有鳶羣飛上)¶
(曰公善彈為我取之十發俱中並應/丸而落是日百官獲賚晟獨居多)請射行中第三者¶
<pb:KR3k0058_WYG_120-13b>¶
(隋書史萬嵗傳尉迴之亂也萬嵗從梁士彦擊之軍次/馮翊見羣雁飛来萬嵗謂士彦曰丨丨丨丨丨丨丨既)¶
(射之應弦而落/三軍莫不悦服)鑄銀童勒背序其射工(北史魏宗室順/傳順善射初孝)¶
(武在洛於華林園戯射以銀酒巵容二升許懸於百歩/外命善射者十餘人共射中者即以賜之順發矢即中)¶
(帝大悦并賞金帛順仍於箭孔處丨一丨丨/足蹈金蓮手持剗炙遂丨丨上丨丨丨丨)彈桐葉常¶
出一孔(北史李元忠傳甚工彈丨丨丨丨/丨丨丨擲棗栗而彈之十中七八)一發貫二兔¶
(舊唐書代宗紀上畋於苑中/矢丨丨丨丨丨從臣皆賀)射孔雀屏(舊唐書髙祖太/穆皇后竇氏傳)¶
(門屏畫二孔雀諸公子有求婚者輙與兩箭射之潛約/中目者許之前後數十輩莫能中髙祖後至兩發各中)¶
(一/目)洞五重(舊唐書薛仁貴傳領兵擊九姓突厥於天山/將行髙宗内出甲令仁貴試之上曰古之善)¶
<pb:KR3k0058_WYG_120-14a>¶
(射有穿七札者卿且射五重仁貴射/而洞之髙宗大驚更取堅甲以賜之)五善三侯(舊唐書/許景先)¶
(傳開元初每年賜射節級賜物屬年儉甚費府庫景先/奏曰衆官既多鳴鏑亂下以苟獲為利以偶中為能素)¶
(無丨丨之容頗/失丨丨之禮)鷂子(舊唐書畢師鐸傳乾符初與里人/王仙芝嘯聚為盗相與䧟曹鄆荆)¶
(襄師鐸善騎射/其徒日為丨丨)上射次射下射(唐書禮樂志凡射獸自/左而射之達於右腢為)¶
(丨丨達右耳本為丨丨/左脾達於右䯚為丨丨)左方右方(唐書禮樂志千牛將/軍以矢行奏中曰獲)¶
(下曰留上曰揚左曰丨丨右曰丨丨注留謂/矢短不及侯揚謂矢過侯左右謂矢偏不正)筈不虚彀¶
(唐書霍王元軌傳常從獵遇羣豕帝使射之丨丨丨丨/豕為盡帝撫其背曰爾藝過人顧今無所施方天下未)¶
(定得若豈/不用乎)定天山(唐書薛仁貴傳時九姓衆十餘萬令/驍騎數十来挑戰仁貴發三矢輒殺)¶
<pb:KR3k0058_WYG_120-14b>¶
(三人於是虜氣懾皆降轉討磧北餘衆擒偽葉䕶兄弟/三人以歸軍中歌曰將軍三箭丨丨丨壯士長歌入漢)¶
(闗/)射白鷺中目(唐書石雄傳水次見白鷺謂衆曰使吾/射中其目當成功一發如言帝聞下詔)¶
(褒/美)落鵰侍御(唐書髙駢傳事朱叔明為司馬有二鵰並/飛駢曰我且貴當中之一發貫二鵰衆大)¶
(驚號丨/丨丨丨)掛針立鞭(五代史唐本紀李克用在達靼時時/從其羣豪射獵或丨丨於木或丨馬)¶
(丨百歩射之輒中/羣豪皆服以為神)以錢為的(宋史陳堯咨傳工𨽻書善/射甞丨丨丨丨一發貫其)¶
(中/)竝貫三烏(宋史范廷召傳善騎射甞出獵有羣鳥/飛過廷召發矢竝貫其三觀者駭異)令¶
眉間揷花(宋史种朴傳河南蕃部叛屬羌阿章率他族/拒官軍熙帥胡宗回使朴出討不得已遂出)¶
(兵羌知朴来伏以待朴遇伏首尾不相應朴殊死戰為/賊所殺羌乘勝追北師還遇隘壅迮不得行偏將王舜)¶
<pb:KR3k0058_WYG_120-15a>¶
(臣者善射以弓掛臂獨立敗軍後羌来可萬騎有七人/介馬而先舜臣念此必羌酋之尤桀黠者不先殪之吾)¶
(軍必盡乃宣言曰吾丨先行者丨丨丨丨引弓三發隕/三人皆中面餘四人反走矢貫其背萬騎&KR0787;眙莫敢前)¶
(舜臣因得整衆須臾羌復来舜臣自申及酉抽矢/千餘發無虚者指裂血流至肘薄暮乃得踰隘)中靣¶
貫背(見/上)洞胸出背叠貫後騎(宋史何灌傳拜為河東將/與夏人遇鐵騎来追灌射)¶
(皆徹甲至丨丨丨丨丨/丨丨丨羌懼而引郤)窒水(宋史劉錡傳錡瀘州軍節/度使仲武第九子也美儀)¶
(狀善射聲如洪鐘甞從仲武征討牙門水斛滿/以箭射之拔箭水注隨以一矢窒之人服其精)筈鏑相¶
連而墜(宋史康保裔傳保裔謹厚好禮嘉賔客善騎射/弋飛走無不中甞握矢三十引滿以射丨丨丨)¶
(丨丨丨人/服其妙)左右手如一(宋史曹評傳性喜文史書有楷/法慈聖命書屏以奉神宗即賜)¶
<pb:KR3k0058_WYG_120-15b>¶
(玉帶旌其能尤善射丨丨丨丨丨夜或滅/燭能中伴契丹使者射甞䨇破的客驚竦)滅燭能中(見/上)¶
䨇破的(見/上)貫僮髻(宋史楊守珍傳學兵家方畧善射/家僮過堂下一發貫髻人服其精)手¶
箭(金史抹撚史扢搭傳工用丨丨箭長不盈握每用百/數散置鎧中遇敵抽箭以鞭揮之或以指鉗取飛擲)¶
(數矢齊發無不中敵以為神其箭/皆以智創雖子弟亦不能傳其法)彀滿(金史宗雄傳材/武蹻捷挽强射)¶
(逺幾二百歩甞走馬射三麞已中其二復彎/弓馬蹶躍而下控弦如故遂丨丨歩射獲之)接矢射兔¶
(金史宗雄傳宗雄方逐兔撻懶亦從後射之已發矢撻/懶大呼曰矢及矣宗雄反顧以手丨其丨就丨丨中之)¶
(其輕健/如此)矢貫兩手於樹(金史郭蝦䗫傳與兄禄大俱以/善射應募興定初禄大以功遷)¶
(遥授同知平凉府事兼㑹州刺史進官一階賜姓顔盞/夏人攻㑹州禄大遥見其主兵者人馬皆衣金出入陣)¶
<pb:KR3k0058_WYG_120-16a>¶
(中約二百餘歩一發中其吭殪之/又射一人丨丨丨丨丨丨敵大駭)百日事(元史董俊傳/射丨丨丨耳)¶
(詩書非積/學不通)志氣塵塵取予不疑(逸周書師曠蹶然起曰/暝臣請歸王子賜之乗)¶
(車四馬曰太師亦善御之師曠對曰御吾未之學也王/子曰汝不為夫時詩云馬之剛矣轡之柔矣馬亦不剛)¶
(轡亦不柔丨丨丨丨丨丨丨丨/以是御之注塵塵亦和擾也)呼車(劉向説苑古之將/曰桓司馬者朝朝)¶
(其君舉而晏御丨丨驂亦呼車御肘其驂曰子何越云/為乎何為籍呼車驂謂其御曰當呼者呼乃吾事也子)¶
(當御正子之轡衘耳子今不正轡衘使馬卒然驚妄轢/道中行人必逢大敵下車免劔渉血履肝者固吾事也)¶
(子寧能辟子之轡下佐我乎其禍亦/及吾身與有深憂吾安得無呼車哉)竹弦(劉向説苑客/謂梁王曰惠)¶
(子之言事也善譬王使無譬則不能言矣王曰諾明日/見謂惠子曰願先生言事則直言耳無譬也惠子曰今)¶
<pb:KR3k0058_WYG_120-16b>¶
(有人於此而不知彈者曰彈之狀何若應曰彈之狀如/彈則諭乎王曰未諭也於是更應曰彈之狀如弓而以)¶
(丨為丨則知乎王曰可知矣惠子曰夫説者固以其所/知諭其所不知而使人知之今王曰無譬則不可矣王)¶
(曰/善)把彈攝丸(焦氏易林公子王孫丨丨/丨丨發輒有獲室家饒足)貫堅入剛(班固/白虎)¶
(通夫射自内發/外丨丨丨丨)助陽氣(班固白虎通天子所以親/射何丨丨丨達萬物也)斷竹¶
續竹飛土逐害(呉越春秋於是范蠡復進善射者陳音/音楚人也越王請音而問曰孤聞子善)¶
(射道何所生音曰臣楚之鄙人甞歩於射術未能悉知/其道越王曰然願子一二其辭音曰臣聞弩生於弓弓)¶
(生於彈彈起古之孝子越王曰孝子彈者奈何音曰古/者人民朴質饑食鳥獸渴飲霧露死則裏以白茅投於)¶
(中野孝子不忍見父母為禽獸所食故作彈以守之絶/鳥獸之害故歌曰丨丨丨丨丨丨丨丨之謂也於是神)¶
<pb:KR3k0058_WYG_120-17a>¶
(農黄帝弦木為弧剡木為矢弧矢之利以威四方黄帝/之後楚有弧父弧父者生於楚之荆山生不見父母為)¶
(兒之時習用弓矢所射無脱以其道傳於羿羿傳逢蒙/逢蒙傳於楚琴氏琴氏以為弓矢不足以威天下當是)¶
(之時諸侯相伐兵刃交錯弓矢之威不能制服琴氏乃/横弓着臂施機設樞加之以力然後諸侯可服琴氏傳)¶
(之楚三侯所謂句亶鄂章人號麋侯翼侯魏侯也自楚/之三侯傳至靈王自稱之楚累世盖以桃弓棘矢而備)¶
(鄰國也自靈王之後射道分流百家能人用莫得其正/臣前人受之於楚五世於臣矣臣雖不明其道惟王試)¶
(之越王曰弩之狀何法焉陳音曰郭為方城守臣子也/敎為人君命所起也牙為執法守吏卒也牛為中將主)¶
(内裹也闗為守禦檢去止也錡為侍從聼人主也臂為/道路通所使也弓為將軍主重貟也弦為將師禦戰士)¶
(也矢為飛客主敎使也金為實□□不止也衛為副使/正道里也又為受敎知可否也縹為都尉執左右也敵)¶
<pb:KR3k0058_WYG_120-17b>¶
(為百死不得駭也鳥不及飛獸不暇走弩之所向無不/死也臣之愚劣道悉如此越王曰願聞正射之道音曰)¶
(臣聞正射之道道衆而微古之聖人射弩未發而前名/其所中臣未能如古之聖人請悉其要夫射之道身若)¶
(戴版頭若激卯左蹉右足横左手若附枝右手若抱兒/舉弩望敵翕心咽烟與氣俱發得其和平神定思去去)¶
(止分離右手發機左手不知一身異敎其况雄雌此正/射持弩之道也願聞望敵儀表投分飛矢之道音曰夫)¶
(射之道從分望敵合以參連弩有斗石矢有輕重石取/一兩其數乃平逺近髙下求之銖分道女在斯無有遺)¶
(言越王曰善盡子之道/願子悉以教吾國人)楚三侯(見/上)弦為將師矢為飛客¶
(見/上)左若附枝右若抱兒(見/上)右手發機左手不知(見/上)射日¶
射水(王充論衡堯能丨丨使火不為害不能射河使水/不為害夫丨丨不能郤水則知射日之語虚非實)¶
<pb:KR3k0058_WYG_120-18a>¶
(也/)平志和心(徐幹中論射以丨丨御以/丨丨道得則民安而集)金丸(葛洪西京/雜記韓嫣)¶
(好彈甞以丨為丨所失者日有十餘長安為之語曰苦/饑寒逐金丸京師兒童毎聞嫣出彈輒隨之望丸之所)¶
(落輒/拾焉)彈枕(劉義慶世説桓大司馬詣劉尹卧不起桓彎/彈丨其丨丸迸碎床褥間劉作色而起曰使)¶
(君如馨地寧可鬭戰/求勝桓甚有恨容)彈丸反射不破(叚成式酉陽雜俎/慈恩寺僧廣升言)¶
(貞元末閬州僧靈鍳善彈其彈丸方用洞庭沙岸下土/三斤炭末三兩瓷末一兩榆皮半兩泔澱二勺紫礦二)¶
(兩細沙三分藤紙五張渴榻汁半合九味和擣三千杵/齊手丸之隂乾鄭彚為刺史時有當家名寅讀書善飲)¶
(酒彚甚重之後為盜事發而死寅甞詣靈鍳角放彈寅/指一樹節其節目相去數十歩曰中之獲五千一發而)¶
(中丨丨丨丨丨丨至/靈鍳乃䧟節碎彈焉)囓鏃法(叚成式酉陽雜俎朝野僉/載云隋末有昝君謨善射)¶
<pb:KR3k0058_WYG_120-18b>¶
(閉目而射應口而中云志其目則中目志其口則中口/有王靈智學射於謨以為曲盡其妙欲射殺謨獨擅其)¶
(美謨執一短刀箭来輒截之唯有一矢謨張口/承之遂囓其鏑笑曰學射三年未敎汝丨丨丨)柘彈(馮/贄)¶
(南部烟花記陳宮人/喜於春林放丨丨)應弦斃烏(鄭文寳南唐近事何敬/洙善彈射㣲時為鄂帥)¶
(李簡家僮一日李獨坐小㕔有一烏申喙向李而噪其/聲甚厲李惡之遂拂衣徃後園池亭中烏亦隨其所之)¶
(呌噪不已命家人多方驅逐畧無去意李怒愈甚顧左/右曰何敬洙善彈亟召來何應召而至注丸挾彈應弦)¶
(斃/之)手熟(歐陽修歸田錄陳康肅公善射當世無雙公亦/以此自矜甞射於家圃有賣油翁釋担而立睨)¶
(之久而不去見其發矢十中八九但微頷之康肅問曰/汝亦知射乎吾射不亦精乎對曰無他但丨丨爾康肅)¶
(忿然曰爾安敢輕吾射翁曰以我酌油知之乃取一葫/蘆置於地以錢覆其口徐以杓酌油瀝之自錢孔入而)¶
<pb:KR3k0058_WYG_120-19a>¶
　(錢不濕因曰我亦無他惟手熟爾康肅笑/而遣之此與荘生所謂觧牛斵輪者何異)種桃核(孫升/談圃)¶
　(石曼卿謫海州日使人拾桃核數斛人跡不/到處以彈弓種之不數年桃花遍山谷中)小由基(朱/子)¶
　(名臣言行錄堯咨精於弧矢/自號丨丨丨按堯咨陳堯咨)劉一箭(陸㳺南唐書劉彦/貞傳善騎射矢不)¶
　(虚發軍中號/曰丨丨丨)代鳴鞘(曾三異同話錄予家舊畫楊妃上/馬圖乃明皇幸驪山時故事侍御)¶
　(之人無他仗衛但有兩璫各挟彈前導意其燕遊戯具/非有謂也後乃聞乗輿燕遊前以擊彈丨丨丨大抵古)¶
　(無有據而不茍用噐物制度/固有不能言傳因畫乃見者)廻丸中鳥(伊世珍嫏嬛記/近有一人姓魏)¶
　(家修武善彈以鐡為丸能先/彈樹木丨丨丨丨人以為神)¶
　¶
<pb:KR3k0058_WYG_120-19b>¶
　¶
　¶
　¶
　¶
　¶
　¶
　¶
御定子史精華卷一百二十¶
