# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:27.097862
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷五十四
<pb:KR3k0058_WYG_054-1a>¶
　欽定四庫全書¶
御定子史精華卷五十四¶
　　政術部十¶
　　　監牧¶
　苑馬(史記平準書孝景時益造丨丨以廣用注謂增益/苑囿造廐而養馬以廣用則馬是軍國之用也)¶
　牽掌(史記平準書天子盛養馬馬之來食長安者/數萬匹卒丨丨者關中不足乃調旁近郡)官假¶
　馬母(史記平準書令民得畜牧邊縣丨丨丨丨三嵗而/歸及息什一以除告緡用充仞新秦中注謂與民)¶
　(母馬令得為馬種令十母馬/還官一駒此為息什一也)息什一(見/上)亭亭畜牸(史記/平準)¶
<pb:KR3k0058_WYG_054-1b>¶
　(書乃著令令封君以下至三百石以上吏/以差出牝馬天下丨丨有丨丨馬嵗課息)嵗課息(見/上)畜¶
　蕃息(史記孔子世家嘗為/司職吏而丨丨丨)給𫝊置(漢書文帝紀詔曰太/僕見馬遺財足餘皆)¶
　(以丨/丨丨)齒未平不得出關(漢書景帝紀御史大夫綰奏禁/馬髙五尺九寸以上丨丨丨丨)¶
　(丨丨/丨)平牡馬(漢書武帝紀元狩五年天下馬少丨丨丨/匹二十萬注貴平牡馬賈欲使人競畜馬)¶
　諸亭養(漢書昭帝紀始元五年罷天下亭母馬注武帝/數伐匈奴再擊大宛乃令天下丨丨丨母馬欲)¶
　(令其繁孶/今悉罷之)五監(漢書百官公卿表太僕秦官掌輿馬有長/兩丞又龍馬閑駒橐泉騊駼承華丨丨)¶
　(丞又邊郡六牧師菀令各三丞注橐泉廐在橐泉宮下/閑闌養馬之所也故曰閑駒騊駼出北海中其狀如馬)¶
　(漢官儀云牧師諸菀三十六所分/置北邊西邊分養馬三十萬頭)三十六所(見/上)保養(漢/書)¶
<pb:KR3k0058_WYG_054-2a>¶
(食貨志令公卿以下至郡/縣黃綬吏皆丨丨軍馬)得華駠緑耳之乘(漢書地理/志周有造)¶
(父善馭習馬丨丨丨丨丨丨丨幸/於穆王封於趙城故更為趙氏)汧渭之間(漢書地理/志有非子)¶
(為周孝王養馬丨丨丨丨孝王曰昔伯益/知禽獸子孫不絶乃封為附庸邑之於秦)栘中監(漢書/蘇武)¶
(𫝊武少以父任兄弟並為郎稍遷至丨/丨廐丨注栘中廐名為之監也栘音移)修馬復令(漢書/西域)¶
(𫝊當今務在禁苛暴止擅賦力本農丨丨丨丨以補缺/毋乏武備而已郡國二千石各上進畜馬方畧補邊狀)¶
(與計對注馬復因養馬以/免徭賦也復音方目反)補邊狀與計對(見上注與上/計者同來赴)¶
(對/也)中廐六萬(魏志王朗𫝊注丨丨則騑騄駙馬丨丨餘/匹外牧則扈養三萬而馬十之執金吾從)¶
(騎六百走/卒倍焉)外牧扈養(見/上)齕草空虚之田(晉書束晳𫝊馬/之所生實在冀)¶
<pb:KR3k0058_WYG_054-2b>¶
(北大賈䍧羊取之清渤放豕之歌起於鉅鹿是其效也/可悉徙諸牧以充其地使馬牛豬羊丨丨於丨丨丨丨)¶
(游食之人受業於賦給之/賜此地利之可致者也)蠲役除吏(宋書周朗𫝊宜募/天下使養馬一匹)¶
(者丨一人丨三匹者丨一人/為丨自此以進階賞有差)階賞(見/上)野馬苑(魏書世祖/紀行幸棝)¶
(陽驅野馬于雲/中置丨丨丨)牧場(魏書食貨志高祖即位以河阿為/丨丨恒置戎馬十萬匹以擬京師)¶
牧地(北史宇文福𫝊太和初遷都牧給事及遷洛敕福/檢牧馬所福規石濟以西河内以東拒黃河南北)¶
(千里為丨丨今/之馬場是也)細馬(北史白建𫝊河清三年突厥入境/代忻二牧悉是丨丨合數萬匹在)¶
(五臺山北栢谷中避賊賊退敕建送馬定州付人養/飼建以馬痩違敕以便宜從事戎馬無損建有力焉)五¶
坊(舊唐書明皇紀天寶十三載加安祿山尚書左僕射/又加閑廐丨丨宮苑隴右羣牧都使以武部侍郎吉)¶
<pb:KR3k0058_WYG_054-3a>¶
(溫為/副)六十五使(舊唐書職官志天下驛凡一千六百三/十九而監牧丨丨有丨皆分丨統之)¶
飛黃龍媒(舊唐書職官志奉御掌内外閑廐之馬辨其/麄良而率其習馭直長為之貳注一曰左右)¶
(丨丨閑二曰左右吉良閑三曰左右丨丨閑四曰左右/騊駼閑五曰左右駃騏閑六曰左右天苑閑開元時仗)¶
(内六閑曰飛龍祥麟鳳苑鴛/雛吉良六羣䓁號六廐馬)左右監(舊唐書職官志凡/馬有丨丨丨以别)¶
(其麄良以數紀名著之簿/籍細馬稱左麄馬稱右)望如雲錦(舊唐書王毛仲𫝊/授左武衛大將軍)¶
(檢校内外閑廐兼知監牧苑中營田草莱常收率皆豐/溢羣牧孶息數倍其初扈從東封以諸牧馬數萬匹從)¶
(毎色為一隊丨丨丨丨明皇喜加開府/儀同三司又敕張説為監牧頌以美之)監牧頌(見/上)四十¶
八監(舊唐書張茂昭𫝊元和中為閑廐使國家自貞觀/中至於麟徳國馬四十萬匹在河隴間開元中尚)¶
<pb:KR3k0058_WYG_054-3b>¶
(有二十七萬雜以牛羊雜畜不啻百萬置八使丨丨丨/丨占隴右金城平凉天水四郡輻員千里自長安至隴)¶
(右置七馬坊為會計都領岐隴/間善水草及腴田皆屬七馬坊)三花飛鳳(唐書百官志/凡外牧嵗進)¶
(良馬印以丨/丨丨丨之字)進排馬(唐書兵志監牧之制凡羣置長一/人十五長置尉一人嵗課功丨丨)¶
(丨/)八坊(唐書兵志自貞觀至麟徳四十年間馬七十萬/六千置丨丨岐豳涇寕間地廣千里一曰保樂)¶
(二曰甘靈三曰南普閏四曰北普閏五曰岐陽六曰太/平七曰宜祿八曰安定八坊之田千二百三十頃募民)¶
(耕之以給芻秣八坊之馬為四十八監而馬多/地狭不能容又析八監列布河西豐曠之野)上監中¶
監(唐書兵志凡馬五千為丨丨三千為丨/丨餘為下監監皆有左右因地為之名)唐馬㝡盛(唐/書)¶
(兵志天寳後諸軍戰馬動以萬計王侯將相外戚牛駝/羊馬之牧布諸道百倍于縣官皆以封邑號名為印自)¶
<pb:KR3k0058_WYG_054-4a>¶
(别將校亦備私馬議謂秦漢以來丨丨/丨丨天子又鋭志武事遂弱西北藩)牧簿(唐書屈突/通𫝊仕隋)¶
(為虎賁郎將文帝命覆隴西/丨丨得隐馬二萬匹帝怒)隱馬(見/上)國馬(唐書姜晦𫝊/轉太常少卿)¶
(時丨丨乏晦請以詔書市馬六胡州率得/馬三十署遊擊將軍詔可閑廐乃稍備)省關畿芻(唐/書)¶
(崔日用𫝊從父兄日知遷殿中少監/建言廐馬多請分牧隴右丨丨丨丨)娩息不訾(唐書王/毛仲𫝊)¶
(毛仲以功進輔國大將軍檢校内外閑廐知監牧使於/牧事尤力丨丨丨丨初監馬二十四萬後乃至四十三)¶
(萬牛羊皆數倍蒔茼麥/苜蓿千九百頃以禦冬)牧區(唐書栁冕𫝊冕奏閩中本/南朝畜牧地可息羊馬置)¶
(丨丨於東越/名萬安監)芝草生(宋史張鑑𫝊徙知相州有丨丨丨/於監牧之室鑑表其祥異以為河)¶
(朔弭兵欵附之/兆優詔答之)賦馬五路(宋史葉清臣𫝊前在三司嘗/陳監牧之弊占良田九萬餘)¶
<pb:KR3k0058_WYG_054-4b>¶
(頃嵗費錢百萬緡天閑之數纔三四萬急有征調一不/可用今欲不費而馬立辦莫若丨丨于河北河東陕西)¶
(京東西丨丨養馬者復其一丁如此/則坐致戰馬二十萬匹不為難矣)坰牧(宋史王沿𫝊/牧監養馬數)¶
(萬徒耗芻豢未嘗獲其用請擇壯者配軍衰者徙之河/南孳息者養之民間罷諸丨丨以其地為屯田發役卒)¶
(刑徒田之嵗可用/獲穀數十萬斛)估馬司(宋史楊允恭𫝊咸平初以北/邊賣馬未有定直命允恭主)¶
(平其估乃置丨丨/丨鑄印以為常制)馬口分地(宋史劉昌祚𫝊知渭州歷/馬軍殿前都虞候渭地宜)¶
(牧養故時弓箭手人授田二頃有馬者復增給之謂之/丨丨丨丨其後馬死不補而據地自若昌祚案舉其法)¶
(不二年耗/馬復初)飛龍院(遼史聖宗紀/閲丨丨丨馬)馬群太保(遼史蕭陶隗/𫝊咸熙初任)¶
(丨丨丨丨素知郡牧名存實亡悉閲舊籍除其羸病錄/其實數上書曰羣牧以少為多以無為有上下相䝉積)¶
<pb:KR3k0058_WYG_054-5a>¶
(弊成風不若括見真數著為定籍/公私兩濟從之畜産嵗以蕃息)烙官印(元史兵志馬/政東越躭羅)¶
(北踰哈喇特黙西至甘肅南暨雲南等地凡一十四䖏/自上都大都以至伊埒巴雅爾扎蘭齊喇周廻萬里無)¶
(非牧地馬之羣或千百&KR0137;三五/十左股丨以丨丨號大印子馬)團槽(元史張珪𫝊庫特/齊牧養馬馳嵗有)¶
(常法分布郡縣各有常數而宿衛近侍役民放牧傷殘/桑果百害蜂起大徳中始責州縣正官監視葢暖棚團)¶
(槽櫪以牧之至治初復散之民間其害如故宜如大徳/丨丨之制正官監臨閲視肥瘠拘鈐宿衛僕御著為令)¶
　　河渠¶
決潘渚潰泥滯(管子導水潦利波溝丨丨丨丨丨丨通/欝閉慎津梁此謂遺之以利注潘溢也)¶
(渚潘溢者疏決/之令通潘音翻)渠彌河陼(管子桓公曰吾欲南伐何主/管子對曰以魯為主反其侵)¶
<pb:KR3k0058_WYG_054-5b>¶
(地常潛使海於有弊丨丨於丨丨綱山於有牢注&KR0137;遇/水災教令泄于海使有弊盡也復教之穿渠彌亘于河)¶
(陼/)落渠之寫(管子聖人之䖏國者必於不傾之地而擇/地形之肥饒者鄉山左右經水若澤内為)¶
(丨丨丨丨因大川而注焉乃以其天材地之所生利養/其人以育六畜注謂於都内更為落水之渠以注于大)¶
(川/)備水器(管子水官與三老里有司伍長行里因父母/案行閲具丨丨之丨以冬無事之時籠臿板)¶
(築各什六土車什一雨輂什二食/器兩具取完堅補弊久去苦惡)更次益薪(管子常以/冬少事之)¶
(時令甲士以丨丨丨丨積之/水旁州大夫將之唯母後時)大其下小其上(管子寒暑/調日夜分)¶
(分之後夜日益短晝日益長利以作土功之事土乃益/剛令甲士作隄大水之旁丨丨丨丨丨丨随水而行地)¶
(有不生草者必為之嚢大者為之隄小者為之防夾水/四道禾嫁不傷嵗埤增之樹以荆棘以固其地襍之以)¶
<pb:KR3k0058_WYG_054-6a>¶
(栢楊以備決水民/得其饒是謂流膏)流膏(見/上)以徒𨽻給(管子隄有毁作大/雨各葆其所可治)¶
(者趣治丨丨丨丨大雨隄防可衣者衣/之衝水可据者据之終嵗以毋敗為固)春冬取土於中¶
秋夏取土於外(管子嵗髙其隄所以不沒也丨丨丨丨/丨丨丨丨丨丨丨丨濁水入之不能為)¶
(敗/)瀆田(管子丨丨悉徙注謂穿溝瀆而溉/田悉徙謂其地每年皆湏更易也)茨防決塞(愼/子)¶
(治水者丨丨丨丨注茨防即今/黄河之埽決塞者塞河之決也)安水藏(荀子修堤梁通/溝澮行水潦丨)¶
(丨丨以時決塞嵗雖凶敗水旱/使民有所耘艾司空之事也)斥鹵稻粱(呂氏春秋魏/王曰漳水可)¶
(以灌鄴田乎史起對曰可王曰子誠能為寡人為之盡/聼子矣使之為鄴令史起因往為之水已行民大得其)¶
(利相與歌之曰鄴有聖令時為史公/決漳水灌鄴旁終古丨丨生之丨丨)灌雩婁(淮南子孫/叔敖決期)¶
<pb:KR3k0058_WYG_054-6b>¶
(思之水而丨丨丨之野荘王知其/可以為令尹也注雩婁今廬江)鍾水豐物(國語高髙/下下疏川)¶
(道滯丨/丨丨丨)亭水(史記秦始皇紀禹鑿龍門通大/夏決河丨丨放之海注亭平也)復禹故跡¶
(史記封禪書天子禱萬里沙過祠太山還至瓠子自臨/塞決河留二日沈祠而去使二卿將卒塞決河徙二渠)¶
(以丨丨之/丨丨焉)厮二渠(史記河渠書禹以為河所從来者高/水湍悍難以行平地數為敗乃丨丨)¶
(丨以引其河注厮分也二渠其一出貝/邱其一則漯川按漢書作釃音山支反)鑿離碓(史記河/渠書蜀)¶
(守氷丨丨丨辟沫水之害注漢書/曰氷姓李晉灼曰碓古堆字也)注填閼水溉澤鹵地¶
(史記河渠書韓聞秦之好興事欲罷之毋令東伐乃使/水工鄭國説秦令鑿涇水為渠渠就用丨丨丨之丨丨)¶
(丨丨之丨四萬餘頃收皆畝一鍾於是/關中為沃野秦以富强因命曰鄭國渠)關中沃野(見/上)徑¶
<pb:KR3k0058_WYG_054-7a>¶
易漕(史記河渠書鄭當時為大農言曰異時關東漕粟/從渭中上度六月而罷而漕水道九百餘里時有)¶
(難䖏引渭穿渠起長安並南山下至河三百餘里丨丨/丨度可令三月罷而渠下民田萬餘頃又可得以溉田)¶
(此損漕省卒而益肥關中之地得穀天子以為然令齊/人水工徐伯表悉發卒數萬人穿漕渠三嵗而通通以)¶
(漕大便利其後漕稍多而/渠下之民頗得以溉田矣)井渠(史記河渠書嚴熊羆言/臨晉民願穿洛以溉重)¶
(泉以東萬餘頃故鹵地誠得水可令畝十石於是為發/卒穿渠自徵引洛水至商顔下岸善壊乃鑿井深者四)¶
(十餘丈往往為井井下相通行水水頽以絶啇顔東至/山嶺十餘里間丨丨之生自此始穿渠得龍骨故名曰)¶
(龍首/渠)得龍骨(見/上)從官負薪(史記河渠書天子已用事萬/里沙則還自臨決河沈白馬)¶
(玉璧於河令羣臣丨丨自將軍已下皆丨丨寘決河是/時東郡燒草以故薪柴少而下淇園之竹以為楗注樹)¶
<pb:KR3k0058_WYG_054-7b>¶
(竹塞水決之口稍稍布插接樹之水稍弱補令密/謂之楗以草塞其裏乃以土填之有石以石為之)下淇¶
園竹(見/上)魚沸鬱(史記河渠書天子既臨河決悼功之不/成乃作歌曰瓠子決矣將奈何皓皓旰)¶
(旰兮閭殫為河殫為河兮地不得寕功無已時兮吾山/平吾山平兮鉅野溢丨丨丨兮柏冬日延道弛兮離常)¶
(流蛟龍騁兮方逺逰歸舊川兮神哉沛不封禪兮安知/外為我謂河伯兮何不仁泛濫不止兮愁吾人齧桑浮)¶
(兮淮泗滿久不反兮水維緩一曰河湯湯兮激潺湲北/渡迂兮浚流難搴長茭兮沈美玉河伯許兮薪不屬薪)¶
(不屬兮衞人罪燒蕭條兮噫乎何以禦水頽林竹兮楗/石菑宣房塞兮萬福來於是卒塞瓠子築宮其上名曰)¶
(宣房宮而道河北行二渠復禹舊迹而梁楚之地復寕/無水災注柏猶廹也鉅野滿溢則衆魚沸鬱滋長也廹)¶
(冬日/乃止)延道弛(見上注延一作正/河道皆弛壊也)蛟龍騁(見/上)神哉沛(見上/注水)¶
<pb:KR3k0058_WYG_054-8a>¶
(還舊道則羣害/消除神祐滂沛)水維緩(見上注水維/水之綱維也)搴長茭沈美玉(見/上)¶
(注搴取也茭草也音郊一曰茭竿也/取長竿樹之用著石間以塞決河)萬福來(見/上)瓠子築¶
宮(見/上)漉沉澹菑(史記司馬相如𫝊夏后氏堙鴻水決江/疏河丨丨丨丨東歸之於海而天下永)¶
(寕注漉音鹿菑音災漢書作灑沉澹/灾灑分也音所宜反沉深也澹安也)作瓠子歌(漢書武/帝紀元)¶
(封二年夏四月祠泰山至瓠子臨決河命從臣將軍/以下皆負薪塞河隄丨丨丨之丨注瓠子隄名也)馮¶
蠵切和(漢書禮樂志丨丨丨丨疏寫平注馮馮夷河伯/也蠵觜蠵龜屬也言馮夷命靈蠵使切屬諧和)¶
(水神令之疏導川潦寫/㪚平均無灾害蠵音攜)決漳灌鄴(漢書溝洫志史起為/鄴令遂引漳水溉鄴)¶
(以富魏之河内民歌之曰鄴有賢令兮為史/公丨丨水兮丨丨旁終古舄鹵兮生稲粱)河公許(漢/書)¶
<pb:KR3k0058_WYG_054-8b>¶
(溝洫志上既臨河決悼功之不成廼作歌曰搴長茭兮/湛美玉丨丨丨兮薪不屬注沉玉禮神見許福祐但以)¶
(薪不屬逮/故無功也)陂山通道(漢書溝洫志用事者争言水利皆/穿渠為溉田各萬餘頃它小渠及)¶
(丨丨丨丨者不可勝言也注陂山因山/之形也一曰陂山遏山之流以為陂也)穿鑿六輔溉髙¶
卬田(漢書溝洫志兒寛為左内史奏請丨丨丨丨渠以/益丨鄭國傍丨丨之丨注在鄭國渠之裏今尚謂)¶
(之輔渠亦曰六渠卬/謂上向也讀曰仰)泉流灌寖以育五穀(漢書溝洫志/上曰農天下)¶
(之本也丨丨丨丨/所丨丨丨丨也)平繇行水(漢書溝洫志内史稲田租/挈重不與郡同其議減令)¶
(吏民勉農盡地利丨丨丨丨勿使失時注平繇/者均齊渠堰之力役謂俱得水利也繇讀曰徭)舉臿為¶
雲決渠為雨(漢書溝洫志大始二年趙中大夫白公復/奏穿渠引涇水首起谷口尾入櫟陽注渭)¶
<pb:KR3k0058_WYG_054-9a>¶
(中袤二百里溉田四千五百餘頃因名曰白渠民得其/饒歌之曰田于何所池陽谷口鄭國在前白渠起後丨)¶
(丨丨丨丨丨丨丨涇水一石其泥數斗且溉且糞/長我禾黍衣食京師億萬之口言此兩渠饒也)衣食¶
京師億萬之口(見/上)案圖書觀地形(漢書溝洫志齊人延/年上書言河出昆侖)¶
(經中國注勃海是其地埶西北高而東南下也可丨丨/丨丨丨丨令水工準高下開大河上領東注之海如此)¶
(闗東長無水災可以省/隄防備塞士卒轉輸)開大河上領(見上注上/領山頭也)竹落九¶
圍(漢書溝洫志河決于舘陶河隄使者王延世使塞以/丨丨長四丈大丨丨盛以小石兩船夾載而下之三)¶
(十六日/河隄成)桃華水盛(漢書溝洫志河決平原建始時遣王/延世治之杜欽説大將軍王鳳以為)¶
(前河決丞相史楊焉言延世受焉術以塞之蔽不肯見/今獨任延世延世見前塞之易恐其慮害不深且水埶)¶
<pb:KR3k0058_WYG_054-9b>¶
(各異如使不及今冬成來春丨丨丨丨必羡溢有填淤/反壌之害宜遣焉及將作大匠許商諫大夫乘馬延年)¶
(雜作延世與焉必相破壊深論便宜以相難極商延年/皆明計算能商功利足以分别是非擇其善而從之必)¶
(有成/功)塡淤反壌(見/上)論便宜相難極(見上注/極窮也)湓溢(漢書溝/洫志勃)¶
(海清河信都河水丨丨灌縣邑三十一河隄都尉許商/與丞相史孫禁共行視圖方畧禁以為今河溢之害數)¶
(倍于前決平原時今可決平原金隄間開通大河令入/故篤馬河至海五百餘里水道浚利注湓踊也音普頓)¶
(反/)浚利(見/上)晝減夜增(漢書溝洫志先是谷永以為河中/國之經瀆今潰溢横流漂沒陵阜)¶
(異之大者也修政以應之災變自除是時李㝷解光亦/言隂氣盛則水為之長故一日之間丨丨丨丨江河滿)¶
(溢/)跳出沙土(漢書溝洫志議者常欲求索九河故迹而/穿之今因其自決可且勿塞以觀水埶河)¶
<pb:KR3k0058_WYG_054-10a>¶
(欲居之當稍自成川丨丨丨丨然後順天心而/圖之必有成功而用財力寡於是遂止不塞)決河深¶
川(漢書溝洫志哀帝初平當使領河隄奏言九河今皆/寘滅按經義治水有丨丨丨丨而無隄防壅塞之文)¶
(河從魏郡以東北多溢決水迹難以分明四海之衆不/可誣宜博求能浚川疏河者注決分泄也深浚治也)¶
上中下䇿(漢書溝洫志待詔賈譲奏言治河有丨丨丨/丨徙冀州之民當水衝者決黎陽遮害亭放)¶
(河使北入海河西薄大山東薄金隄埶不能遠泛濫朞/月自定故謂之上䇿若廼多穿漕渠於冀州地使民得)¶
(以溉田分殺水怒雖非聖人法然亦救敗術也故謂之/中䇿若廼繕完故隄增卑倍薄勞費無已數逄其害此)¶
(㝡下/䇿也)增卑倍薄(見/上)秋水休息(漢書溝洫志待詔賈譲奏/言大川無防小水得入陂)¶
(障卑下以為汙澤使丨丨多得有/所丨丨左右游波寛緩而不迫)左右游波寛緩不迫¶
<pb:KR3k0058_WYG_054-10b>¶
(見/上)股引(漢書溝洫志但為東方一隄北行三百餘里入/漳水中其西因山足高地諸渠皆往往丨丨取)¶
(之注股/支别也)為海所漸(漢書溝洫志大司空掾王横言河入/渤海地髙于韓牧所欲穿處往者天)¶
(嘗連雨東北風海水溢西南出寖/數百里九河之地已丨丨丨丨矣)開空(漢書溝洫志秦/攻魏決河灌其)¶
(都決處遂大不可復補宜郤徙完平䖏更丨丨使縁/西山足乘高地而東北入海廼無水災注空猶穿)水¶
令(漢書兒寛傳遷左内史寛表奏開六輔渠定丨丨以/廣溉田注為用水之次具立法令使皆得其所也)¶
經明禹貢(漢書平當傳當以丨丨丨丨/使行河為騎都尉領河隄)蓄水連泉(漢書/李尋)¶
(𫝊諸丨丨丨丨務通利/之修舊隄防省池澤税)落脉通(漢書李尋𫝊水為準平/王道公正修明則百川)¶
(理丨丨丨注/落謂經絡)飯豆羮芋(漢書翟方進𫝊初汝南舊有鴻/隙大陂郡以為饒成帝時闗東)¶
<pb:KR3k0058_WYG_054-11a>¶
(數被水陂溢為害方進為相以為決去陂水其地肥美/省隄防費而無水憂遂奏罷之及王莾時常枯旱郡中)¶
(追怨方進童謡曰壊陂誰翟子威丨我丨/食丨丨魁反乎覆陂當復誰云者兩黄鵠)兩黄鵠(見上/注託)¶
(言有神/來告之)水門提閼(漢書召信臣傳遷南陽太守時行視/郡中水泉開通溝瀆起丨丨丨丨凡)¶
(數十處以廣溉灌嵗嵗增加多至三萬頃民得其利蓄/積有餘信臣為民作均水約束刻石立於田畔以防分)¶
(争注閼所以壅/水音一曷反)均水約束(見/上)廣溉灌(見/上)棗野瓠歌(漢書/叙傳)¶
(文陻丨丨武作丨丨注服䖍曰陻音因文帝塞河於酸/棗也張晏曰河決瓠子武帝親臨悼功不成而作歌)¶
左隄彊右隄傷(後漢書明帝紀詔曰自汴渠決敗六十/餘嵗今兖豫之人多被水患廼曰縣官)¶
(不先人急好興它役又或以為河流入汴幽冀蒙利故/曰丨丨丨則丨丨丨左右俱彊則下方傷宜任水埶所)¶
<pb:KR3k0058_WYG_054-11b>¶
(之使人随髙而䖏公家息壅塞之費百姓無/䧟溺之患議者不同南北異論朕不知所從)河汴分流¶
(後漢書明帝紀詔曰今既築隄理渠絶水立門丨丨丨/丨復其舊迹陶邱之北漸就壌墳故薦嘉玉絜牲以禮)¶
(河神東過洛/汭歎禹之績)魚稲流衍(後漢書鄧晨𫝊晨復為汝南太/守興鴻郤陂數千頃田汝土以)¶
(殷丨丨之饒丨丨它郡注鴻郤陂名在今豫州汝陽縣/東成帝時關東水陂溢為害翟方進為丞相奏罷之)¶
開導水田(後漢書馬援𫝊詔武威太守令悉還金城客/民歸者三千餘口使各反舊邑援奏為置長)¶
(吏繕城郭起塢候丨丨丨/丨勸以耕牧郡中樂業)興復陂湖(後漢書馬棱𫝊遷/廣陵太守時穀貴)¶
(民饑奏罷鹽官以利百姓賑貧羸薄賦斂丨丨丨丨溉/田二萬餘頃吏民刻石頌之注東觀記曰棱在廣陵蝗)¶
(蟲入江海化為魚蝦興復/陂湖增嵗租十餘萬斛)增嵗租十餘萬斛(見/上)方梁石¶
<pb:KR3k0058_WYG_054-12a>¶
洫(後漢書鮑昱𫝊拜汝南太守郡多陂池嵗嵗決壊年/費常三千餘萬昱廼上作丨丨丨丨水常饒足溉田)¶
(倍多注洫渠也以石/為之猶今之水門也)陂汪汪下田良(後漢書樊宏𫝊注/湖水支分東北為)¶
(樊氏陂亦謂之凡亭陂東樊氏故宅樊氏既滅庾氏/取其陂故喭曰丨丨丨丨丨丨樊氏失業庾氏昌)墕¶
流法(後漢書王景𫝊景沉深多伎藝辟司空伏恭府時/有薦景能理水者顯宗詔與將作謁者王呉共修)¶
(作浚儀渠吳用景丨/丨丨水乃不復為害)水門洄注(後漢書王景𫝊議修汴/渠乃引見景問以理水)¶
(形便景陳其利害帝善之遂發卒數十萬遣景與王呉/修渠築隄自滎陽東至千乘海口千餘里景乃商度地)¶
(埶鑿山阜破砥績直截溝澗防遏衝要疏決壅/積十里立一丨丨令更相丨丨無復潰漏之患)童謡有¶
徵(後漢書許楊𫝊汝南舊有鴻郤陂成帝時丞相翟方/進奏毁敗之建武中太守鄧晨欲修復其功聞楊曉)¶
<pb:KR3k0058_WYG_054-12b>¶
(水脈召與之議楊曰昔成帝用方進之言尋而自夢上/天天帝怒曰何故敗我濯龍淵是後民失其利多致饑)¶
(困時有謠歌曰敗我陂者翟子威飴我大豆亨我芋魁/反乎覆陂當復明府今興立廢業富國安民丨丨之言)¶
(將丨丨于此晨因署楊為都水掾使典其事楊因髙下/形埶起塘四百餘里數年乃立百姓得其便累嵗大稔)¶
鑿溉之利(魏志張邈𫝊注世荒民饑州牧陶謙表陳登/為典農校尉乃巡土田之宜盡丨丨丨丨)¶
三更種稲(魏志劉馥𫝊馥子靖遷鎮北將軍修廣戾渠/陵大堨水溉灌薊南北丨丨丨丨邊民利之)¶
賈侯渠(魏志賈逵𫝊以逵為豫州刺史遏鄢汝造新陂/又斷山溜長谿水造小弋陽陂又通運渠二百)¶
(餘里所謂丨/丨丨者也)鄭陂(魏志鄭渾𫝊遷陽平沛郡二太守郡/界下溼患水澇百姓饑乏渾於蕭相)¶
(二縣界與陂遏開稲田郡人皆以為不便渾曰地勢洿/下宜灌溉終有魚稲經乆之利此豐民之本也遂躬率)¶
<pb:KR3k0058_WYG_054-13a>¶
(吏民興立功夫一冬間皆成比年大收頃畝嵗/增租入倍常民頼其利刻石頌之號曰丨丨)濟河論¶
(魏志鄧艾𫝊時欲廣田畜穀為滅賊資使艾行陳項已/東至夀春艾以為田良水少不足以盡地利宜開河渠)¶
(可以引水澆溉大積軍糧又通運/漕之道乃著丨丨丨以喻其指)九坎九星(晉書天文/志丨丨丨)¶
(丨在牽牛南坎溝渠也所以通/達泉源疏盈瀉溢通溝洫也)疏盈瀉溢(見/上)三池主事¶
(晉書天文志九坎間十星曰天池一/曰丨丨一曰天海丨灌溉田疇丨)修邵信臣遺跡(晉/書)¶
(杜預𫝊預遷鎮丨丨丨丨丨丨激用滍淯諸水以浸原/田萬餘頃分疆刋石使有定分公私同利衆庶賴之)¶
分疆刋石(見/上)瀉長江險通零桂漕(晉書杜預𫝊舊水道/惟沔漢達江陵千數)¶
(百里北無通路又巴邱湖沅湘之㑹表裏山川實為險/固荆蠻之所恃也預乃開楊口起夏水達巴陵千餘里)¶
<pb:KR3k0058_WYG_054-13b>¶
(内丨丨丨之丨外丨丨丨之丨南土歌之/曰後世無叛由杜翁孰識智名與勇功)歌其平恵(晉/書)¶
(劉頌𫝊除淮南相在官嚴整甚有政績舊修芍陂年用/數萬人豪彊兼并孤貧失業頌使大小戮力計功受分)¶
(百姓丨/丨丨丨)分河堤為四部(晉書傅休奕𫝊魏初未留意于/水事先帝統百揆丨丨丨丨丨)¶
(丨并水凡五謁者以水功至大/與農事並興非一人所周故也)水功與農事竝興(見/上)沈¶
菜堰(晉書傅祗𫝊為滎陽太守自魏黄初大水之後河/濟汎溢鄧艾常著濟河論開石門而通之至是復)¶
(浸壊祗乃造丨丨丨至今兖/豫無水患百姓為立碑頌焉)魚捕之饒(晉書束晳𫝊汲/郡之吴澤良田)¶
(數千頃泞水停洿人不墾植聞其國人皆謂通泄之功/不足為難舄鹵成原其利甚重而豪彊大族惜其丨丨)¶
(丨丨構説官長終於不破宜/復下郡縣以詳當今之計)防海沙(晉書虞潭𫝊轉呉/國内史修滬瀆壘)¶
<pb:KR3k0058_WYG_054-14a>¶
(以丨丨丨/百姓頼之)葛洪為頌(晉書張闓𫝊補晉陵内史時所部/四縣並以旱失田闓乃立曲阿新)¶
(豐塘溉田八百餘頃每嵗豐稔丨丨丨/其丨計用二十一萬一千四百二十功)田成良業(晉書/孔愉)¶
(𫝊出為會稽内史句章縣有漢時舊陂毁廢數百/年愉自廵行修復故堰溉丨二百餘頃皆丨丨丨)召伯¶
埭(晉書謝安𫝊安至新城築埭於/城北後人追思之名為丨丨丨)立七埭(晉書謝幼度/𫝊兖州既平)¶
(㓜度患水道險澀糧運艱難用督䕶聞人奭謀堰呂梁/水樹柵丨丨丨為派擁二岸之流以利運漕自此公私)¶
(利便又進伐青州/故謂之青州派)青州派(見/上)鄭白故事(晉書苻堅載記/堅以關中水旱)¶
(不時議依丨丨丨丨發其王侯已下及豪望富室僮𨽻/三萬人開涇水上源鑿山起堤通渠引瀆以溉岡鹵之)¶
(田及春而成/百姓頼其利)溉岡鹵田(見/上)民命所祖國以為天(宋書志/序闗洛)¶
<pb:KR3k0058_WYG_054-14b>¶
(高塏地少川源是故鎬鄷潦潏咸入禮典漳滏鄭白之/饒溝渠沾溉之利皆丨丨丨丨丨丨丨丨溝洫立志亦)¶
(其冝/也)伐木開榛(宋書長沙王道憐𫝊子義欣嗣遷豫州/刺史鎮夀陽芍陂良田萬餘頃堤堨久)¶
(壊秋夏常苦旱義欣遣諮議参軍殷肅循行修理有舊/溝引渒水入陂不治積乆樹木榛塞肅丨丨丨丨水得)¶
(通注旱患/由是得除)雍部大豐(南史劉秀之𫝊㐮陽有六門堰良/田數千頃堰乆決壊公私廢業孝)¶
(武遣秀之修復/丨丨由是丨丨)創田(南史張邵𫝊轉雍州刺史至㐮陽/築長圍修立堤堰丨丨數千頃公)¶
(私充/給)四溉(魏書刁雍𫝊以本將軍為薄骨律鎮將至鎮/表曰富平西南三十里有艾山鑿以通河似)¶
(禹舊迹其両岸作溉田大渠山南引水入此渠中水則/充足溉官私田四萬餘頃一旬之間則水一遍水凡丨)¶
(丨穀得成實官課/常充民亦豐贍)能工麾畫明使籌察(魏書崔楷𫝊量/其逶迤穿鑿涓)¶
<pb:KR3k0058_WYG_054-15a>¶
(澮分立隄堨所在疏通土木參功務從便省使地有金/隄之堅水有非常之備九月農罷量役計功十月昏正)¶
(立匠表度縣遣丨丨丨丨形勢郡發丨丨丨丨可否審/地推岸辨其脈流樹板分崖練厥從往别使案檢分部)¶
(是非瞰睇川原明審通塞當境修/治不勞役逺終春自罷未湏久功)審地推岸樹板分崖¶
(見/上)遏鹹潮引淡水(北齊書杜弼𫝊敕行海州事於州東/帶海起長堰外丨丨丨内丨丨丨)¶
利民渠(隋書盧賁𫝊遷懐州刺史決沁水東注名曰丨/丨丨又派入溫縣名曰溫潤渠以溉舄鹵民頼)¶
(其/利)決杜陽灌三畤(隋書元暉𫝊開皇初拜都官尚書奏/請丨丨丨水丨丨丨原溉舄鹵之地)¶
(數千頃民/頼其利)薛公豐兖渠(北史薛胄傳胄為兖州刺史先/是兖州城東沂泗二水合而南)¶
(流汎濫大澤中胄積石堰之決令西注陂澤盡為良/田又通轉運利盡淮海百姓頼之號為丨丨丨丨丨)八¶
<pb:KR3k0058_WYG_054-15b>¶
磨(北史崔亮𫝊亮在雍州讀杜預𫝊見其為丨丨嘉其/有濟時用遂教人為碾及為僕射奏於張方橋東堰)¶
(穀水造磑磨數十區/其利十倍國用便之)三十六門(北史趙軌𫝊轉壽州總/管長史芍陂舊有五門)¶
(堰蕪穢不通軌勸課吏人更開丨/丨丨丨灌田五千餘頃人頼其利)置門節水(舊唐書明/皇紀開元)¶
(十八年東都瀍洛泛漲令范安及韓朝/宗就瀍洛水源疏決丨丨以丨丨勢)營稲田(舊唐書/食貨志)¶
(宇文融畫策開河北王莽/河溉田數千頃以丨丨丨)騁駟(舊唐書食貨志永徽元/年薛大鼎為滄州刺史)¶
(界内有無棣河隋末塡廢大鼎奏開之引魚鹽於海百/姓歌之曰新河得通舟楫利直逹滄海魚鹽至昔日徒)¶
(行今丨丨美哉/薛公徳滂被)青虵跡(舊唐書楊朝晟傳朝晟奏方渠/合道木波皆賊路也請城其地)¶
(以偹之軍次方渠無水師徒囂然遽有丨丨乘高而下/視其丨水随而流朝晟令築防環之遂為停泉軍人仰)¶
<pb:KR3k0058_WYG_054-16a>¶
(飲以足圖其事/上聞詔置祠焉)右史渠(舊唐書溫造𫝊拜起居舍人出/為朗州刺史開後鄉渠九十七)¶
(里灌田二千頃郡人/獲利乃名為丨丨丨)移河(舊唐書蕭倣𫝊出為滑州刺/史充義成軍節度鄭滑頴觀)¶
(察處置等使滑臨黄河頻年水潦河流泛溢壊西北/隄倣奏丨丨四里兩月畢功畫圖以進懿宗嘉之)隄¶
北神腴(舊唐書韋景駿𫝊神龍中轉肥鄉令縣北界漳/水連年泛溢舊隄迫近水漕雖修築不息而漂)¶
(流相繼景駿審其地勢拓南數里因髙築隄瀑/水至隄南以無患水去而丨丨稱為丨丨田)一心穿¶
地(舊唐書姜師度𫝊師度既好溝洫所在必發衆穿鑿/先是太史令傅孝忠善占星緯時人為之語曰傅孝)¶
(忠兩眼看天姜師度丨/丨丨丨𫝊之以為口實)架水入城(唐書地理志坊州州/郭無水東北七里有)¶
(上善泉開成二年刺史張怡丨丨丨丨以紓/逺汲四年刺史崔駢復增修之民獲其利)玉梁渠(唐/書)¶
<pb:KR3k0058_WYG_054-16b>¶
(地理志蔡州新息有珉玉坑嵗出貢玉西北五十里/有隋故丨丨丨開元中令薛務增濬溉田三千餘頃)竇¶
公渠(唐書地理志青州北海長安中令竇琰於故營邱/城東北穿渠引白浪水曲折三十里以溉田號丨)¶
(丨/丨)溉田良沃(唐書地理志河中府龍門東南二十三里/有十石罏渠縣令長孫恕鑿丨丨丨丨畝)¶
(收十/石)地用豐潤民食乃甘(唐書地理志趙州寕晉地旱/鹵西南有新渠上元中令程)¶
(處黙引洨水入城以溉田經/十餘里丨丨丨丨丨丨丨丨)洩陂淀(唐書地理志莫州/任邱有通利渠開)¶
(元四年令魚思賢開以丨丨丨自縣南/五里至城西北入滱得地二百餘頃)路公溪(唐書地/理志歙)¶
(州祈門有武陵嶺元和中令路旻鑿石為盤道西南十/三里有閶門灘善覆舟旻開斗門以平其隘號丨丨丨)¶
(後斗門廢咸通三年令陳甘節以俸募民穴石積/木為横梁因山𣲖渠餘波入於乾溪舟行乃安)分四¶
<pb:KR3k0058_WYG_054-17a>¶
筒(唐書地理志蜀州新津西南二里有逺濟堰丨丨丨/穿渠溉眉州通義彭山之田開元二十八年採訪使)¶
(開/)以石為鏵(唐書地理志桂州理定有靈渠引離水故/秦史禄所鑿後廢寳歴初觀察使李渤立)¶
(斗門十八以通漕俄又廢咸通九年刺史魚孟威丨丨/丨丨隄亘四十里植大木為斗門至十八重乃通臣舟)¶
得古鐵㦸(唐書宗室齊物傳累擢陜州刺史開砥柱通/漕路發重石下丨丨丨丨若鏵然銘曰平陸)¶
(上之詔因/以名縣)灌浸如約(唐書嗣薛王知柔傳鄭白渠梗壅/民不得嵗知柔調三輔治復舊道)¶
(丨丨丨丨/遂無旱虞)厮引(唐書高儉𫝊秦時李氷導汶江水灌田/瀕水者頃千金民相侵冐士亷附故渠)¶
(丨丨旁出以廣/溉道人以富饒)厮溝(唐書姜師度𫝊試為易州刺史河/北道廵察兼支度營田使好興作)¶
(始丨丨于薊門以限奚契丹循魏武帝故迹並/海鑿渠以通餉路罷海運省功多遷司農卿)渠水(唐/書)¶
<pb:KR3k0058_WYG_054-17b>¶
(強循𫝊華原無泉循教人丨丨以浸田/一方利之號强公渠詔書褒予甚厚)釃水悍還壖田¶
(唐書薛平𫝊河溢瓠子東泛滑平籍民田所當者易以/它地疏道二十里以丨丨丨丨丨丨七百頃於河南自)¶
(是滑人/無患)厮殺暴濤水不能怒(唐書李昭德𫝊洛有二橋/司農卿韋機徙其一直長)¶
(夏門民利之其一橋廢省巨萬計然洛水嵗淙齧之繕/者告勞昭徳始累石代柱鋭其前丨丨丨丨丨丨丨丨)¶
(自是/無患)釃浚舊道鄣泄有宜(唐書李渤𫝊桂有灕水出海/陽山世言秦命史禄伐粤鑿)¶
(為漕馬援討徵側復治以通餽後為江水潰毁渠遂廞/淺毎轉餉役數十户濟一艘渤丨丨丨丨丨丨丨丨舟)¶
(楫利/焉)通利里閈(唐書崔縱𫝊為河南尹引伊洛/溉高仰丨丨丨丨人甚宜之)隄成發¶
詔(唐書裴耀卿傳為濟州刺史俄徙宣州前此大水河/防壊諸州不敢擅興役耀卿乃躬護作役未訖有詔)¶
<pb:KR3k0058_WYG_054-18a>¶
(徙官耀卿懼功不成弗即宣而/撫廵飭厲愈急丨丨丨丨而去)三大防(唐書李適之𫝊/明皇患榖洛歳)¶
(暴耗徭力詔適之以禁錢作丨丨丨曰上/陽積翠月陂自是水不能患刻石著功)浚金河(唐書/髙霞)¶
(寓𫝊拜振武節度使丨/丨丨溉鹵地數千頃)光禄渠(唐書李聽𫝊以功兼御/史大夫夏綏銀宥節度)¶
(使又徙靈鹽部有丨丨丨久廞廢聼始復屯田/以省轉餉即引渠溉塞下地千頃後賴其饒)黄隊青¶
邱(唐書崔𢎞禮𫝊徐泗節度使王智興檄兖海鄆曹淄/青當徐道者出車五千乘轉粟饋軍𢎞禮度道逺乃)¶
(自兖開盲山故渠自丨/丨抵丨丨師人大濟)時其鍾洩(唐書髙瑀𫝊陳蔡二/州比水旱無年瑀相)¶
(地宜築隄庸百八十里/丨丨丨丨民頼不饑)隄閼(唐書于頔𫝊為湖州刺史/部有湖陂異時溉田三千)¶
(頃久廞廢頔行縣命修復丨/丨嵗獲秔稲蒲魚無慮萬計)徹壅通堙(唐書杜亞𫝊拜/淮南節度使至)¶
<pb:KR3k0058_WYG_054-18b>¶
(則治漕渠引湖陂築防庸入之渠中以通大舟夾隄/髙卬田因得溉灌疏啟道衢丨丨丨丨人皆悦頼)禹¶
元經(宋史河渠志太祖時東魯逸人田告者纂丨丨丨/十二萹帝聞之召至𨶔下詢以治水之道善其言)¶
(將授以官以親/老固辭歸養)水落受代(宋史河渠志咸平三年詔緣/河官吏雖秩滿湏丨丨丨丨)¶
(知州通判兩月一廵堤縣令佐/迭廵隄防轉運使勿委以他職)導河形勝書(宋史河渠/志大中祥)¶
(符八年著作佐郎李埀上丨丨丨丨丨/三篇並圖詔任中正陳彭年王曾詳定)三伏半功(宋史/河渠)¶
(志李埀言請以兵夫二萬自來嵗二/月興作除丨丨丨丨外至十月而成)辮竹糾芟(宋史河/渠志凡)¶
(伐蘆荻謂之芟伐山木榆栁枝葉謂之梢丨丨丨丨為/索以竹為巨索長十尺至百尺有數䓁先擇寛平之所)¶
(為埽塲埽之制密布芟索鋪梢梢芟相重壓之以土雜/以碎石以巨竹索横貫其中謂之心索巻而束之復以)¶
<pb:KR3k0058_WYG_054-19a>¶
(大芟索繫其両端别以竹索自内旁出其髙至數丈其/長倍之凡用丁夫數百或千人雜唱齊挽積置於卑薄)¶
(之處謂之埽岸既下以橛臬閡之復以長木貫之其竹/索皆埋巨木於岸以維之遇河之横決則復增之以補)¶
(其缺凡埽下非積數疉亦不能遏其迅湍/又有馬頭鋸牙木岸者以蹙水勢䕶堤焉)心索(見/上)埽岸¶
(見/上)開六塔(宋史河渠志皇祐二年河決大名府館陶縣/之郭固四年塞郭固而河勢猶壅議者請丨)¶
(丨丨以/披其勢)鐵龍爪揚泥車(宋史河渠志選人李公義獻丨/丨丨丨丨丨法以濬河其法用)¶
(鐵數斤為爪形以䋲繋舟尾而沉之水篙工急櫂乘流/相繼而下一再過水已深數尺宦官黄懐信以為可用)¶
(而患其太輕王安石請令懐信公義同議增損乃别制/濬川杷其法以巨木長八尺齒長二尺列于木下如杷)¶
(狀以石壓之兩旁繫大䋲兩端矴大船相距八十歩各/用滑車絞之去來撓蕩泥沙已又移船而濬人皆知不)¶
<pb:KR3k0058_WYG_054-19b>¶
(可用惟安石善其法使/懐信先試之以濬二股)濬川杷(見/上)鋸牙擗約(宋史河渠/志元豐八)¶
(年三月河流雖北而孫村低下夏秋霖雨漲水往往東/出小吳之決既未塞十月又決大名之小張口河北諸)¶
(郡皆被水災轉運使范子竒仍請于大呉北岸/修進丨丨丨丨河勢於是囘河東流之議起)囘河東¶
流(見/上)軟堰(宋史河渠志蘇轍奏丨丨不可施於北流利/害甚明葢水官之意欲以軟堰為名實作硬)¶
(堰隂為囘/河之計耳)置束水(宋史河渠志入内供奉宋用臣請自/任村沙谷口至汴口開河五十里引)¶
(伊洛水入汴河毎二十里丨丨丨/一以芻楗為之以節湍急之勢)水匱(宋史河渠志蘇/轍乞令汴口以)¶
(東州縣各具丨丨所占頃畝毎嵗有無/除放二税仍具水匱可與不可廢罷)臥北臥南(宋史/河渠)¶
(志開汴之時大河曠歳不決葢汴口析其三分之水河/流常行七分也自導洛而後頻年屢決雖洛口竊取其)¶
<pb:KR3k0058_WYG_054-20a>¶
(水率不過一分上下是河流常九分也猶幸流勢丨丨/故潰溢北出自去嵗以来稍稍丨丨此其可憂而洛口)¶
(之作理/湏早計)簽堤(宋史河渠志詔都水監丞/馮忱之相度欄水丨丨)鎻柵(宋史河渠/志宣和五)¶
(年詔沿汴州縣創/添欄河丨丨嵗額)石翣(宋史河渠志淳化二年秋縣民/杜思淵上言涇河内舊有丨丨)¶
(以堰水入白渠溉壅耀田嵗收三萬斛其後石翣壊三/白渠水少溉田不足乞調丁夫修石翣可得數十年不)¶
(撓詔/從之)將軍翣(宋史河渠志涇河中舊有石堰修廣皆百/歩捍水䧺壯謂之丨丨丨廢壊已久杜思)¶
(淵嘗請/興修)水則(宋史河渠志楊懐敏領屯田司塘日益廣/景祐二年懐敏知䧺州請立木為丨丨以)¶
(限盈/縮)水竇石限(宋史河渠志嘉祐中知䧺州趙滋言屯/田司當徐河間築隄斷水塘堤具存可)¶
(覆視也宜開丨丨六/十尺修丨丨以莭之)碎甓虛堤(宋史河渠志右班殿直/幹當修内司楊琰言開)¶
<pb:KR3k0058_WYG_054-20b>¶
(封陳留咸平三縣種稲乞于陳留界舊汴河下口因新/舊二堤之間修築水塘用丨丨築丨丨五歩以來取汴)¶
(河清水入塘/灌溉從之)穿淘(宋史河渠志江道既分水復湍暴沙/石填委多成灘磧嵗暮水落築隄壅)¶
(水上流春正月則役/工濬治謂之丨丨)七里縱浦十里横塘(宋史河渠志/熙寕六年杭)¶
(州於潛縣令郟亶言蘇州環湖地卑多水沿海地高多/旱故古人治水之迹縱則有浦横則有塘又有門堰涇)¶
(瀝而棊布之今總二百六十餘所欲略循古人之法丨/丨為一丨丨丨丨為一丨丨又因出土以為堤岸度用)¶
(夫二十萬水治高田旱治下/澤不過三年蘇之田畢治矣)水治髙田旱治下澤(見/上)彊¶
弩射潮(宋史河渠志淛江東大海日受兩潮梁開平中/錢武肅王始築捍海塘在候潮門外潮水晝夜)¶
(衝激版築不就因命丨丨數百以丨丨頭又致禱胥山/祠既而潮避錢塘東擊西陵遂造竹器積巨石植以大)¶
<pb:KR3k0058_WYG_054-21a>¶
(木堤岸既固/民居乃奠)撩湖兵士(宋史河渠志臨安西湖周廻三/十里源出于武林泉錢氏有國)¶
(置丨丨丨丨千/人專一開濬)菱蕩錢(宋史河渠志臨安西湖水涸草/生漸成葑田元祐中知杭州蘇)¶
(軾請降度牒減價出賣募民開治禁自今不得請射侵/占種植及臠葑為界以新舊丨丨課利丨送錢塘縣收)¶
(掌謂之開河司公使庫以/偹逐年雇人開葑撩淺)築捺(宋史河渠志嘉定十二/年臣僚言鹽官海水泛)¶
(漲裏河堤岸將有潰裂之憂乞下淛西諸司條具丨丨/之䇿務使捍堤堅固土脈充實不為怒潮所衝注捺難)¶
(入/聲)湖水寸渠水尺(宋史河渠志乾道七年臣僚言丹陽/練湖幅員四十里納長山諸水漕渠)¶
(資之故古語云丨丨丨丨丨丨在唐之禁甚嚴本朝寖/緩其禁以恵民春夏多雨之際瀦畜盈滿雖秋無雨漕)¶
(渠&KR0137;淺但泄湖水一/寸則為河一尺矣)三十六浦(宋史食貨志紹興二十/八年兩浙轉運副使趙)¶
<pb:KR3k0058_WYG_054-21b>¶
(子潚知平江府蔣璨言太湖者數州之巨浸而獨洩以/松江之一川宜其勢有所不逮是以昔人于常熟之北)¶
(開二十四浦疏而導之江又于崑山之東開一十二浦/分而納之海丨丨丨丨後為潮汐沙積而開江之卒亦)¶
(廢於是民田/有淹沒之患)開江卒(見/上)巨防屹然(宋史食貨志詔奨諭/判寕國府魏王愷略)¶
(曰水上闢齧從昔善壊卿聿修稼/政丨丨丨丨有懐勤上深用歎嘉)石蛇(宋史宗室不&KR1418;/𫝊永康軍嵗治)¶
(都江堰籠丨丨絶江/遏水以灌數郡田)莞蒲蜃蛤之饒(宋史何承矩𫝊以/承矩為制置河北)¶
(縁邊屯田司由是自順安以東瀕海廣袤數百/里悉為稲田而有丨丨丨丨丨丨民頼其利)木龍(宋/史)¶
(陳堯佐𫝊天禧中河決起知滑州造丨/丨以殺水怒又築長堤人呼陳公堤)栁溪(宋史陳堯/佐𫝊知河)¶
(南府徙并州毎汾水暴漲州民輙憂擾堯/佐為築堤植栁數萬本作丨丨民頼其利)撩清軍(宋史/鄭戩)¶
<pb:KR3k0058_WYG_054-22a>¶
(𫝊知杭州錢塘湖溉民田數十頃錢氏置丨丨丨以疏/淤塡之患既納國後不復治葑土堙塞為豪族僧坊所)¶
(占冐湖水益狭戩發屬縣丁夫數萬闢/之民頼其利事聞詔本郡嵗治如戩法)如戩法(見/上)支渠¶
(宋史薛顔𫝊改河東轉運使徙陕西河中浮橋嵗為水/所敗顔即北岸釃上流為丨丨以殺水怒因取渠水溉)¶
(其旁田民/頗利之)四決皆塞(宋史孫冲𫝊河決棣州知天䧺軍/寇準請徙州治河命冲往按視還)¶
(言徙州動民亦未免治堤不若塞河為便遂/以冲知棣州自秋至春凡丨丨冲丨丨之)水為折去¶
(宋史寇瑊𫝊天禧中河決澶淵瑊視役河上隄墊數里/衆皆奔潰而瑊獨留自若須臾丨丨丨丨衆頗異之)¶
鑿東西澳(宋史魏瓘𫝊遷太常少卿知廣州築州城環/五里疏東北門丨丨丨丨為水閘以時啓閉)¶
(焉/)苖公河(宋史苗時中𫝊以䕃主寕陵簿邑有古河久/陻請開導以溉田為利甚博人謂之丨丨丨)¶
<pb:KR3k0058_WYG_054-22b>¶
分堵守(宋史蘇軾𫝊徙知徐州河決曹村泛于梁山泊/溢于南清河滙于城下漲不時洩城將敗軾詣)¶
(武衞營呼卒長卒長率其徙持畚鍤以出築東南長堤/雨日夜不止城不沉者三版軾廬于其上過家不入使)¶
(官吏丨丨以丨卒全其城復請調來嵗夫增/築故城為木岸以虞水之再至朝廷從之)復完六井¶
(宋史蘇軾𫝊知杭州杭本近海地泉鹹苦唐刺史李泌/始引西湖水作六井民足于水宋興六井㡬廢軾丨丨)¶
(丨/丨)種菱湖中(宋史蘇軾𫝊知杭州唐白居易浚西湖水/入漕河自河入田所溉至千頃湖水多葑)¶
(自唐及錢氏嵗輒浚治宋興廢之葑積為田軾取葑田/積湖中南北徑三十里為長堤以通行者呉人種菱春)¶
(輙芟除且募人丨丨丨丨葑不復生堤成植芙/蓉楊栁其上望之如畫圖杭人名為蘇公堤)蘇公堤¶
(見/上)用考工法(宋史呂大防𫝊調馮翊主簿永夀令縣無/井逺汲于澗大防行近境得二泉欲導而)¶
<pb:KR3k0058_WYG_054-23a>¶
(入縣地勢髙下衆疑無成理大防丨丨丨水地置泉/之丨以準之不旬日果疏為渠民頼之號曰呂公泉)呂¶
公泉(見/上)修陂塘數千所(宋史趙崇憲𫝊知江州丨/丨丨以廣溉灌凡丨丨丨)修三¶
海(宋史呉獵𫝊除秘閣修撰主管荆湖北路安撫司公/事知江陵府乃丨成高氏丨丨築金鸞内湖通濟保)¶
(安四匱逹于上海而注之中海拱辰長林藥山棗林四/匱達于下海分髙沙東奨之流由寸金堤外歷南紀楚)¶
(望諸門東匯沙市為南海又于赤湖城西南遏走馬/湖熨斗陂之水西北寘李公匱水勢四合可限戎馬)導¶
停瀦(宋史王信𫝊知紹興府浙東安撫使山隂境有&KR0008;/&KR0008;湖四環皆田嵗苦潦信創啓斗門丨丨丨注之)¶
(海築十一埧化滙浸為上腴民/繪象以祠更其名曰王公湖)王公湖(見/上)通天槽(宋史/孟珙)¶
(𫝊紹定元年珙白制置司剏平堰于棗陽自城至軍西/十八里由八疉河經漸水側水跨九阜建丨丨丨八十)¶
<pb:KR3k0058_WYG_054-23b>¶
(有三丈溉田十萬頃立十莊三轄/使軍民分屯是年收十五萬石)水利圖經(宋史程師/孟𫝊累知)¶
(南康軍楚州提㸃䕫路刑獄徙河東路晉地多土山旁/接川谷春夏大雨水濁如黄河俗謂之天河可溉灌師)¶
(孟勸民出錢開渠築堰淤良田萬八/千頃裒其事為丨丨丨丨頒之州縣)立石則(元史河渠/志會通河)¶
(愚民嗜利為隘牐所限改造減舷添倉長船至八九十/尺甚至百尺入牐不能囘轉動輒淺閣阻礙餘舟今造)¶
(過牐船梁八尺五寸該長六丈五尺宜于隘牐下岸丨/丨丨遇船入牐必湏驗量長不過則然後放入違者罪)¶
(之/)約泗西流分汶南會(元史河渠志新開會通并濟州/汶泗相通河非自然長流河道)¶
(於兖州立牐隁丨丨水丨丨&KR0008;城立牐隁丨丨水入河/丨丨於濟州以六牐撙節水勢啓閉通放舟楫南通淮)¶
(泗以入新開會/通河至于通州)竹䈒(元史河渠志練湖運河宜依假山/諸湖農民取泥之法用船千艘船)¶
<pb:KR3k0058_WYG_054-24a>¶
(三人用丨丨撈取淤泥日可三載月計九萬載三/月之間通取二十七萬載就用所取泥增築湖岸)手號¶
軍(元史河渠志朱張言宋時屯守河道用丨丨丨/大處千人小處不下三四百𨽻廵檢司管領)石囤¶
(元史河渠志杭州路言秋潮洶湧本省左丞相脱歡/等議安置丨丨四千九百六十抵禦鎪嚙以救其急)禦¶
鎪嚙(見/上)二策(元史河渠志至正四年夏河決白茅堤又/決金堤並河郡邑皆罹水患都漕運使賈)¶
(魯具得修捍成策奉㫖詣河上相視驗狀為圖以丨丨/進獻一議修築北堤以制横潰其用功省一議疏塞並)¶
(舉挽河使東行以復故道其功費/甚大脱脱韙其後策乃薦魯于帝)河平碑(元史河渠志/至正十一年)¶
(四月命賈魯以工部尚書為總治河防使便宜興繕是/月鳩工十一月水土工畢諸埽諸堤成河乃復故道帝)¶
(遣貴臣報祭河伯召魯還京師論功超拜榮禄大夫/集賢大學士特命歐陽元製丨丨丨文以旌勞績)遷¶
<pb:KR3k0058_WYG_054-24b>¶
固不言其方(元史河渠志歐陽元既為河平之碑文自/以為司馬丨班丨記河渠溝洫僅載治水)¶
(之道丨丨丨丨使後世任斯事者無所考則乃從魯訪/問方畧及詢過客質吏牘作至正河防記欲使來世罹)¶
(河患者按/而求之)縷水隄(元史河渠志歐陽元至正河防記曰/治隄一也有剏築修築補築之名有)¶
(剌水隄有截河隄有䕶岸/隄有丨丨丨有石船隄)停折(元史河渠志歐陽元至/正河防記曰曰丨曰丨)¶
(者用古算法因此推彼知其勢/之低昂相準折而取匀停也)八堨(元史烏克遜澤𫝊/為廣西兩江道宣)¶
(慰副使陂水墾田築丨丨以節瀦洩得稲田/若干畝嵗收穀若干石為軍儲邉民賴之)孫父之教¶
(元史烏克遜澤𫝊為海北海南亷訪使雷州地近海陂/塘鹻乃教民浚故湖築大隄堨三溪瀦之釃為渠二十)¶
(四時其啓閉得良田數千頃瀕海廣瀉並為膏土民歌/之曰舄鹵為田兮丨丨丨丨渠之泱泱兮長我秔稲自)¶
<pb:KR3k0058_WYG_054-25a>¶
(今有年兮/無旱無澇)水盛通注津耗輟流(酈道元水經注順帝陽/嘉中又自汴口以東緣)¶
(河積石為堰通古淮口咸曰金堤靈帝建寕中又/增修石門以遏淮口丨丨則丨丨丨丨則丨丨)請身¶
塡堤(酈道元水經注王尊自益州刺史遷東郡太守河/水盛溢泛浸瓠子金隄決壞尊躬率民吏投沉白)¶
(馬祈水神河伯親執圭璧丨丨丨丨廬居其上吏民/皆走尊立不動而水波齊足而止公私壯其勇節)水¶
波齊足(見/上)述荒庶士(酈道元水經注石門南際河有故/碑云惟陽嘉三年二月使河堤謁)¶
(者王誨疏達河川丨丨丨丨云大河衝塞侵齧金堤以/竹籠石葦葺土而為遏壊隤無已功消億萬請以濵河)¶
(郡徒疏山采石疉以為/鄣功業既就徭役用息)葦葺土(見/上)疏山采石(見/上)水匠致¶
治(酈道元水經注司馬登以伊洛合注大河南則縁山/東過大伾囘流北岸其勢欝幪濤怒湍急激疾一有)¶
<pb:KR3k0058_WYG_054-25b>¶
(決溢彌原淹野蟻孔之變害起不測乃跋渉躬親伐石/三谷丨丨丨丨立激岸側以捍洪波随時慶賜説以勸)¶
(之川無滯越水土通演役未踰年而功程/有畢斯乃元勲之嘉課上德之𢎞表也)川無滯越水¶
土通演(見/上)元勲嘉課上德𢎞表(見/上)空渠衍澇(酈道元水/經注晉安)¶
(平獻王司馬孚表云臣被明詔興河内水利臣輒按行/去堰五里以外方石可得數萬枚臣以為方石為門若)¶
(天亢旱增堰進水若天霖雨陂澤充溢則閉石斷水丨/丨丨丨足以成河雲雨由人經國之謀暫勞永逸聖王)¶
(所許願陛下特出臣表勅大司農/府給人工勿使稽延以贊時要)贊時要(見/上)墱流十二¶
同源異口(酈道元水經注魏武王又堨漳水廻流東注/號天井堰里中作十二墱墱相去三百歩令)¶
(互相灌注一源分為十二流皆懸水門陸氏鄴中記云/水所溉之處名曰晏陂澤故左思之賦魏都也謂丨丨)¶
<pb:KR3k0058_WYG_054-26a>¶
(丨丨丨丨丨丨者/也按墱登去聲)引長明灌街里(酈道元水經注魏武/又以郡國之舊引漳)¶
(流自城西東入逕銅雀臺下伏流入城東注謂之長明/溝也溝水南北夾道支流引灌所在通溉東出石竇下)¶
(注之湟水故魏武登臺賦曰/丨丨丨丨丨丨謂此渠也)導渠口為濤門灑滮池為¶
甘澤(酈道元水經注魏使持節都督河北軍事建城鄉/侯沛國劉靖以嘉平二年立堨于水道高梁河造)¶
(戾陵堨開車箱渠至景元三年辛酉詔書以民食轉廣/陸廢不瞻遣謁者樊晨更制水門灌田萬有餘頃髙下)¶
(孔濟原隰底平疏之斯溉決之斯㪚丨丨丨以丨/丨丨丨丨丨以丨丨丨施加于當時敷被于後世)承水¶
銅龍(酈道元水經注語林曰陳協數進阮歩兵酒後晉/文王欲修九龍堰阮舉協文王用之掘地得古丨)¶
(丨丨丨六/枚堰遂成)作石犀五(酈道元水經注李冰昔丨丨丨丨/頭以厭水精穿石犀渠於南江命)¶
<pb:KR3k0058_WYG_054-26b>¶
(之曰犀/牛里)水楗(酈道元水經注江南有上塘陽中三里隔/在湖南常有水患太守孔靈符遏蜂山前)¶
(湖以為埭埭下開瀆直指南津/又作丨丨所得無淹潰之患)三節(沈括夢溪筆譚慶/歴中河決北都商)¶
(胡乆之未塞三司度支副使郭申錫親往董作有水工/髙超者獻議以謂埽身太長人力不能壓埽不至水底)¶
(故河流不斷今當以六十歩為丨丨毎莭埽長二十歩/中間以索連屬之先下第一節待其至底沉壓第二苐)¶
(三時賈魏公獨/以超之言為然)滉柱(沈括夢溪筆譚錢塘江錢氏時為/石堤堤外又植大木十餘行謂之)¶
(丨丨葢昔人埋柱以折其怒勢/不與水争力故江濤不能為患)月堤(沈括夢溪筆譚杜/偉長為轉運使人)¶
(有獻説自浙江税塲以東移/退數里為丨丨以避怒水)鑿六陡門(沈括夢溪筆譚/熙寕中初行淤)¶
(田法予出使至宿州得一石碑乃唐人丨丨丨丨發汴/水以淤下澤民獲其利刻石以頌刺史之功則淤田之)¶
<pb:KR3k0058_WYG_054-27a>¶
　(法其來/葢乆矣)堰如階陛(沈括夢溪筆譚熙寕中議改疏洛水/入汴予嘗因出使按行汴渠自京師)¶
　(上善門量至泗州淮口凡八百四十里一百三十歩地/勢京師之地比泗州凡髙十九丈四尺八寸六分汴渠)¶
　(堤外皆是出土故溝水令相通時為一堰節其水候水/平其上漸淺涸則又為一丨相齒丨丨丨乃量堰之上)¶
　(下水面相髙下之數㑹/之乃得地勢高下之實)¶
　¶
　¶
　¶
　¶
<pb:KR3k0058_WYG_054-27b>¶
　¶
　¶
　¶
　¶
　¶
　¶
　¶
御定子史精華卷五十四¶
