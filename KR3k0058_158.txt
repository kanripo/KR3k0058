# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:29.664320
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR3k0058_WYG_158-1a>¶
　欽定四庫全書¶
御定子史精華卷一百五十八¶
　　器物部四¶
　　　坐臥具¶
　籧䒼(揚子簟宋魏之間謂之笙或謂之丨丨自關而西/謂之簟或謂之䓆其麄者謂之籧篨自關而東或)¶
　(謂之/篕掞)篕掞(見/上)象牀(戰國策孟嘗君出/行國至楚獻丨丨)武帳(史記汲黯傳/上嘗坐丨丨)¶
　(中黯前奏事上不冠望見黯避帳中使人可其奏其見/敬禮如此注應劭曰武帳織成為武士象也孟康曰今)¶
　(御武帳置兵蘭五兵於帳/中韋昭曰以武名之示威)甲乙帳(漢書東方朔傳推丨/丨之丨燔之於四通)¶
<pb:KR3k0058_WYG_158-1b>¶
　(之/衢)張坐臥(漢書王莽傳太官齎糒乾肉内者行丨/丨丨注師古曰張坐臥謂帷帳茵席也)繡被¶
　(後漢書李忠傳從攻下屬縣至苦陘世祖會諸將問所/得財物唯忠獨無所掠世祖曰我欲特賜李忠諸卿得)¶
　(無望乎即以所乗大驪/馬及丨丨衣物賜之)毾㲪(後漢書西域傳天竺國土/出象犀瑇瑁金銀銅鐵鉛)¶
　(錫西與大秦通有大秦珍物又有細布好丨丨諸香石/宻胡椒薑黑鹽注埤蒼曰毛席也釋名曰施之承大牀)¶
　(前小榻上登/以上牀也)六尺牀薦席褥(晉書賀循傳帝以循清貧/下令曰循冰清玉㓗行為)¶
　(俗表位處上卿而居身服物蓋周形而已屋室財庇風/雨孤近造其廬以為慨然其賜丨丨丨丨丨丨并錢二)¶
　(十萬以表至/徳暢孤意焉)虎魄枕(宋書武帝紀寧州嘗獻丨丨丨光/色甚麗時將北征以虎魄治金創)¶
　(上大悅命擣/碎分付諸將)細葛斗帳(宋書庾炳之傳劉道錫云是炳/之所舉就道錫索嫁女具及祠)¶
<pb:KR3k0058_WYG_158-2a>¶
(器乃當百萬數猶謂不然選令史章龍向臣說亦歎其/受納之過言實得嫁女具銅鑪四人舉乃勝丨丨丨丨)¶
(等物不/可稱數)小陳帳(齊書禮志宋元嘉南郊至/時權作丨丨丨以為退息)氈牀(齊書禮/志太學)¶
(博士賀瑒議周禮王旅上帝張氈案設皇邸國有故而/祭亦曰旅氈案以丨為丨于幄中不聞郊所置宫宇)¶
更衣帳(齊書禮志祠部郎李撝議周禮凡祭祀張其旅/幕張尸次尸則有幄仲師云尸次祭祀之尸所)¶
(居丨丨/丨也)白貂坐褥(齊書禇澄傳淵薨澄以錢萬一千就/招提寺贖太祖所賜淵丨丨丨丨壊)¶
(作裘/及纓)碧綃蚊幬三齊苮席(齊書崔祖思傳宋武節儉過/人張妃房帷丨丨丨丨丨丨)¶
(丨丨五盞/盤桃花飯)虞翻舊牀(齊書竟陵王子良傳昇明三年為/㑹稽太守郡閣下有丨丨丨丨罷)¶
(任還乃/致以歸)百子帳(齊書魏虜傳以繩相交絡紐木枝棖覆/以青繒形制平圓下容百人坐謂之為)¶
<pb:KR3k0058_WYG_158-2b>¶
(繖一云丨/丨丨也)金簟(齊書林邑國傳永明九/年遣使貢獻丨丨等物)鹿牀(梁書阮孝/緒傳所居)¶
(室惟有一丨/丨竹樹環繞)紅席(南史梁武帝紀海中浮鵠山去餘姚/岸可千餘里上有女人年三百嵗有)¶
(女官道士四五百人年並出百但在山學道遣使獻丨/丨帝方捨身時其使適至云此草常有紅鳥居下故以)¶
(為/名)蹙柏牀(南史夏侯詳傳魚𢎞有眠牀一張皆是蹙柏/四靣周匝無一有異通用銀鏤金花壽福兩)¶
(重為/脚)銀鏤金花(見/上)七寳牀象牙席(魏書韓務傳務獻丨/丨丨丨丨丨詔曰晉)¶
(武帝焚雉頭裘朕常嘉之今務所獻亦此/之流也竒麗之物有乖風素可付其家人)鹽枕(魏書髙/昌傳出)¶
(赤鹽其味甚美復有白丨其形如/玉髙昌人取以為丨貢之中國)瑠璃行殿(魏書大月/氐傳世祖)¶
(時其國人商販京師自云能鑄石為五色瑠璃於是採/礦山中於京師鑄之既成光澤乃美於西方來者乃詔)¶
<pb:KR3k0058_WYG_158-3a>¶
(為行殿容百餘人光色映徹觀者/見之莫不驚駭以為神明所作)六合城(隋書禮儀志/大業四年煬)¶
(帝北廵出塞行宮設丨丨丨方一百二十歩髙四丈二/尺六合以木為之方六尺外面一方有板離合為之塗)¶
(以青色壘六板為城髙三丈六尺上加女牆板髙六尺/開南北門又於城四角起敵樓二門觀門樓檻皆丹青)¶
(綺畫又造六/合殿千人帳)六合殿千人帳(見/上)觀風行殿(隋書宇文愷/傳長城之役)¶
(詔愷規度之時帝北廵欲誇戎狄令愷為大帳其下坐/數千人帝大悦賜物千段又造丨丨丨丨上容侍衛者)¶
(數百人離合為之下施輪軸推移倐忽有若神功戎/狄見之莫不驚駭帝彌悅焉前後賞賚不可勝紀)金¶
羊牀(隋書鏺汗國傳王坐/丨丨丨妻戴金花)圓極(北史念賢傳時行殿初/成未有題目帝詔近侍)¶
(各名之對者非一莫允帝心賢乃為/丨丨帝笑曰正與朕意同即名之)白玉牀(舊唐書敬/宗紀辛巳)¶
<pb:KR3k0058_WYG_158-3b>¶
(神䇿軍苑内古長安城中修漢未/央宮掘獲丨丨丨一張長六尺)七寳帳(舊唐書五行/志張易之為)¶
(母阿臧為丨丨丨有魚龍/鸞鳳之形仍為象牀犀簟)象牀犀簟(見/上)三部帳幕(舊唐/書職)¶
(官志凡行幸預設丨丨丨丨其外置排城以為蔽扞注/有古帳大帳次帳小次帳小帳凡五部之帳為三部排)¶
(城連板為小城上畫/辟邪獸表裏皆漆之)排城(見/上)綵席(舊唐書潁王璬傳性/儉率將渡綿州江登)¶
(舟見丨縁丨為藉者顧曰此可/以為寝處奈何踐之命撤去)金牀瑟瑟枕(舊唐書盧/簡辭傳福)¶
(建鹽鐡院官盧昂坐贓二十萬簡辭按之于其家得丨/丨丨丨丨大如斗昭愍見之曰此宮中所無而盧昂為)¶
(吏可/知也)金繩牀(舊唐書驃國傳其王近適則舁以丨丨/丨遠適則乗象嬪姝甚衆常數百人)獅¶
子牀(舊唐書泥婆羅傳其王那陵提婆身著真珠玻瓈/車渠珊瑚琥珀纓絡耳垂金鈎玉璫佩寳装伏突)¶
<pb:KR3k0058_WYG_158-4a>¶
(坐丨/丨丨)氈衾(唐書髙宗紀免民一嵗租/調賜百嵗以上丨丨粟帛)豹頭枕(唐書五行/志韋后妹)¶
(嘗為丨丨丨以辟邪白澤枕以/辟魅伏熊枕以宜男亦服妖也)伏熊枕(見/上)龍鬚席(唐書/地理)¶
(志鳳翔府土貢榛/實丨丨丨蠟燭)龍鳳席(唐書地理志常州晉/陵郡土貢丨丨丨)蘇薰席¶
(唐書地理志忠州南/賓郡土貢丨丨丨)白角簟(唐書地理志蘇州/吳郡土貢丨丨丨)銀藤簟¶
(唐書地理志廣州南/海郡土貢丨丨丨)水葱席(唐書地理志登州/土貢貲布丨丨丨)木枕布¶
衾(唐書陽城傳城嘗以丨丨丨/丨質錢人重其賢爭售之)百頭穹廬(五代史晉書/帝紀十二月)¶
(庚午北京留守劉/知遠進丨丨丨丨)紫茸茵(宋史王淵傳初帝在南京聞/淵疾遣中使曾澤問疾澤還)¶
(言其帷幔茵褥皆不具/帝輟所御丨丨丨以賜)錦縁席(宋史呉越錢俶世家太/平興國三年俶貢丨丨)¶
<pb:KR3k0058_WYG_158-4b>¶
(丨/千)莎羅毯(宋史蠻夷傳慶歴四年卭部州山前山後百/蠻都鬼主牟黑遣將軍阿濟䓁三百三十九)¶
(人獻馬二百一十犛牛一大/角羊四犀株一丨丨丨一)龍文方茵(遼史禮志柴冊/儀擇吉日前期)¶
(置柴冊殿及壇壇之制厚積薪以木為/三級壇置其上席百尺氈丨丨丨丨)赤弈隂羽(逸周/書成)¶
(周之會墠上張丨丨丨/丨注隂鶴也弈帳也)爻閭(逸周書外瑩之四隅張赤/弈為諸侯欲息者皆息焉)¶
(命之曰/丨丨)影犀簟(郭憲洞冥記吠勒國貢文犀四頭狀如/水兕角表有光因名明犀置暗中有光)¶
(影亦曰丨丨織以/為丨如錦綺之文)織蛟毫(郭憲洞冥記武帝與東方朔/狎暱帝曰朕所好甚者不老)¶
(其可得乎朔曰臣能使少者不老帝曰服何藥邪朔曰/東北有地日之草西南有春生之魚帝曰子何以知乎)¶
(朔曰臣小時掘井陷落地下數十年無所託寄有人引/臣欲徃此草中隔紅泉不得渡其人以一隻屐與臣臣)¶
<pb:KR3k0058_WYG_158-5a>¶
(泛紅泉得至此草之處臣采而食之其國人皆織珠玉/為業邀臣入雲煓之幕設元珉雕枕刻黑玉銅鏤為日)¶
(月雲雷之狀亦曰鏤雲枕又薦蛟毫之白褥以蛟毫/織為褥也此毫柔而冷常以夏日舒之因名柔毫褥)雲¶
煓幕(見/上)鏤雲枕(見/上)雲錦帷(班固武帝内傳乃修除宮掖/設坐大殿以紫羅薦地燔百)¶
(和之香張丨丨之丨然九光之燈列玉門/之棗酌蒲萄之醴宮監香果為天宮之饌)貂帷(黄憲天/禄閣外)¶
(史秦王與徴君飲觀雪于庭/有姬臥丨丨賦白雪之歌)琉璃帳(三輔黄圗董偃常/臥延清之室以畫)¶
(石為牀文如錦紫丨丨丨以紫玉為盤如屈龍皆用雜/寳飾之侍者於外扇偃偃曰玉石豈湏扇而後凉邪)¶
緑熊(葛洪西京雜記趙飛燕女弟居昭陽殿中設木畫/屏風文如蜘蛛絲縷玉几玉牀白象牙簟丨丨席)¶
(席毛長二尺餘人眠而擁毛自蔽望之不能見坐/則没膝其中雜薰諸香一坐此席餘香百日不歇)龜文¶
<pb:KR3k0058_WYG_158-5b>¶
(葛洪西京雜記趙飛燕為皇后其/女弟在昭陽殿上琥珀枕丨丨枕)流黄簟(葛洪西京雜/記㑹稽嵗時)¶
(獻竹簟供御世/號為丨丨丨)麟文(王嘉拾遺記燕昭王即位二年廣/延國獻善舞者二人一名旋娟一)¶
(名提謨王登崇霞之臺召二人徘徊翔舞殆不自支乃/設丨丨之席散荃蕪之香麟文者錯雜寳以飾席也皆)¶
(為雲霞麟/鳳之狀)虎頭(王嘉拾遺記魏咸熙二年宮中夜異獸/白色光潔繞宮而行閹官見之以聞于)¶
(帝帝曰宮闈幽宻若有異獸皆非祥也使宦者伺之果/見一白虎子遍房而走候者以戈投之即中左目比徃)¶
(取視惟見血在地不復見虎搜撿宮内及諸池井不見/有物次檢寳庫中得一玉丨丨枕左眼有傷血痕尚濕)¶
(帝該古博聞云漢誅梁冀得一玉虎頭枕云單池國所/獻檢其頷下有篆書字云是帝辛之枕嘗與妲己同枕)¶
(之是殷時/遺寳也)蘭蒲(王嘉拾遺記軒轅黄帝詔使百辟羣臣/受徳教者先列圭玉於丨丨席上燃沉)¶
<pb:KR3k0058_WYG_158-6a>¶
(榆之香舂雜寳為屑以沉榆之膠和之/為泥以塗地分别尊卑華戎之位也)漆龍頭支髻枕¶
(張敞東宮舊事皇太子納/妃有丨丨丨丨丨丨一)赤花䨥文簟(張敞東宮舊事/太子納妃有丨)¶
(丨丨/丨丨)蒹葭為席(周艾汝南先賢傳鄭敬居蟻陽之陂以/魚釣自娱彈琴詠詩常方坐於陂側以)¶
(丨丨丨丨常/隨杞栁之隂)羔䄄笋席(劉勰新論不以春日遲遲而/毁丨丨秋露灑葉而剔丨丨)沉¶
香八尺版牀(顔之推還寃記魏支法存者生長廣州妙/善醫術遂成巨富有八尺[翕*毛]㲪作百種形)¶
(像光彩曜目又有丨丨/丨丨丨丨居常芬馥)古帳(唐六典尚舍奉御凡大駕/行幸預設三部帳幕有丨)¶
(丨大帳次帳小次帳小帳凡五等古帳八十連大帳六/十連次帳四十連小次帳三十連小帳二十連凡五等)¶
(之帳各三是為三部其/外置排城以為蔽捍焉)鵞毛被(劉恂嶺表錄異記丨丨/丨者南蠻之酋豪多選)¶
<pb:KR3k0058_WYG_158-6b>¶
(鵞之細毛夾以布帛絮而為被復縱横納之其温柔不/下於挾纊也俗云鵞毛被柔暖而性不偏冷宜覆嬰皃)¶
(兼辟/驚癎)紅藤(段公路北户錄瓊州出丨丨簟一呼為笙或/謂之籧篨亦謂之行唐其色殷紅瑩而不垢)¶
(或云染/藤所製)覆井(叚成式酉陽雜爼近代婚禮當迎婦以粟/三升填臼席一枚以丨丨枲三斤以塞忩)¶
(箭三隻/置户上)黄楊為枕不裂(叚成式酉陽雜爼丨丨木性難/長世重黄楊以無火或曰以水)¶
(試之沉則無火取此木必以隂/晦夜無一星則伐之丨丨丨丨)色綾枕(叚成式酉陽雜/爼臺山有色綾)¶
(木理如綾文百姓取/為枕呼為丨丨丨)重頂蔽花(馮贄雲仙雜記穆宗每/宮中花開則以重頂帳)¶
(蒙蔽欄檻置惜春御/史掌之號曰括香)傳香(馮贄雲仙雜記史鳳宣城妓/也待客以等差甚異者有迷)¶
(香洞神雞枕鎻蓮燈次則鮫紅被丨丨/枕八分羊下列不相見以閉門羮待之)凝烟(馮贄雲仙/雜記有僦)¶
<pb:KR3k0058_WYG_158-7a>¶
(馬生甚貧遇人與虎毛紅筦筆一枚曰所須但呵筆即/得之然夫妻之外令一人知則殆矣時方盛行丨丨帳)¶
(風篁扇皆/呵而得之)散春愁醉忘歸夜酣香延秋月(馮贄南部煙/花記煬帝迷)¶
(樓上張四寳帳帳各異名一名丨丨丨/二名丨丨丨三名丨丨丨四名丨丨丨)却塵(蘇鶚杜陽/雜編元載)¶
(寵姬薛瑶英處金絲之帳丨丨之褥其褥出自句驪/國云是却塵之獸毛所為也其色殷鮮光軟無比)鷓¶
鴣斑(蘇鶚杜陽雜編咸通九年同昌公主出降宅於廣/化里堂中有鷓鴣枕其枕以七寳合為丨丨之丨)¶
龍鱗(蘇鶚杜陽雜編上迎佛骨入内道塲即設金花帳/温清牀丨丨之席鳳毛之褥焚玉髓之香薦瓊膏)¶
(之乳皆九年訶/陵國所貢獻也)紫茭(蘇鶚杜陽雜編上好神仙不死之/術時有處士伊祁元解縝髪童顔)¶
(氣息香潔上知其異人遂令宻召入宮處九華之室設/丨丨之席飲龍膏之酒紫茭席色紫而類茭葉光軟香)¶
<pb:KR3k0058_WYG_158-7b>¶
(淨冬温/夏涼)龍文(蘇鶚杜陽雜編元和八年大軫國貢神錦/衾水蠶絲所織也方二尺厚一寸其上丨)¶
(丨鳳彩殆非人工其國以五色石甃池塘採大柘葉飼/蠶於池中始生如蚊睫游泳於其間及長可五六寸池)¶
(中有挺荷雖驚風疾吹不能傾動大者可闊三尺而蠶/經十五日即跳入荷中以成其繭形如方斗自然五色)¶
(國人繰之以織神錦亦謂之靈泉絲上始覽錦衾與嬪/御大笑曰此不足以為嬰兒綳席曷能為我被邪使者)¶
(曰此錦之絲水蠶也得水則舒遇火則縮遂於上前令/四官張之以水一噴即方二丈五色煥爛逾於向時却)¶
(令以火逼之/須臾如故)遊仙(王仁裕開天遺事龜兹國進奉枕一/枚其色如瑪瑙温温如玉其製作甚)¶
(樸素若枕之則十洲三島四海五湖盡在夢/中所見帝因立名為丨丨枕後賜與楊國忠)光照一室¶
不假燈燭(王仁裕開天遺事虢國夫人有夜眀/枕設於堂中丨丨丨丨丨丨丨丨)施之大¶
<pb:KR3k0058_WYG_158-8a>¶
小牀皆稱(陶榖清異錄自知祥傳至昶但稱皇明帳不/知所自色淺紅恐是鮫綃之類於皺紋中有)¶
(十洲三島之象丨丨丨丨丨丨丨可此為/怪耳夜則燦錯如金箔狀昶敗失所在)夜燦如金(見/上)¶
大同簟(陶榖清異錄李文饒家尚藏㑹昌所賜丨丨丨/其體白竹也鬭磨平宻張置榻上了無罅隙但)¶
(如一度膩玉耳今/工人必無能之者)如膩玉(見/上)六合被(陶榖清異錄莊宗/滅梁平蜀之後志)¶
(頗自逸命蜀匠旋織十幅無縫素錦為被材被/成内司言狀帝於半紙批曰宜賜名丨丨丨)楊花枕¶
(陶榖清異錄盧文紀有玉枕骨故凡枕之堅實者悉不/可用親舊間作丨丨丨贈之遂獲安寢自是縫青繒充)¶
(以栁絮一/年一易)起紋秋水(陶榖清異錄顯徳中書堂設丨丨/丨丨席色如蒲萄紫而含粉柔薄)¶
(類綿疉之可置研函中吏偶覆盆水水皆散去不/能沾濡不識其何物為之李榖價償而歸於家)桃笙¶
<pb:KR3k0058_WYG_158-8b>¶
(東坡志林栁子厚詩云盛時一失貴反賤丨丨葵扇安/可常不知桃笙為何物偶閱方言簟宋魏之間謂之笙)¶
(乃悟桃笙以/桃竹為簟也)枕中繁杏(邵博聞見後錄楚氏洛陽舊族/元輔者為予言家藏一黑水晶)¶
(丨丨有半開丨丨一枝希代之寳也初避虜入潁陽凡/先世竒玩悉棄之獨負枕以行虜勢逼亦棄於山谷中)¶
虎帳(馬令南唐書義養傳梁王徐知諤嘗遊秫山除地/為廣塲編虎皮為大幄率寮屬㑹於下號曰丨丨)¶
長相思(趙徳麟侯鯖錄被中著綿謂之丨丨丨綿綿之/意縁被四邊綴以絲縷結而不解之意余得一)¶
(古被四邊有/縁真此意也)黄紬(張思正倦遊錄文潞公知榆次縣題/詩衙鼓上云置向譙樓一面撾撾多)¶
(撾少不知他丨丨被裏曉/眠熟探出頭來道放衙)中團䨇鳳(范成大攬轡錄至/仁政殿下大花氊)¶
(可半庭丨/丨丨丨)鴛衾(陶宗儀輟耕錄孟蜀主一錦被其濶猶/今之三幅帛而一梭織成被頭作二穴)¶
<pb:KR3k0058_WYG_158-9a>¶
(若雲版様蓋以叩於項下如盤領狀兩側餘錦則擁覆/於肩此之謂丨丨也楊元誠太史言兒時聞尊人樞宻)¶
(公云嘗於宋/官庫見之)生涼(伊世珍瑯嬛記謝仙女盛/夏上元宗以丨丨之席)辟塵(伊世/珍瑯)¶
(嬛記謝靈運/有帳曰丨丨)¶
　　舟車¶
連乘車(管子刑餘戮民不敢/服絻不敢畜丨丨丨)游車(管子戎馬待丨丨之/弊戎士待陳妾之餘)¶
車輜(管子鄉師丨丨造修之具其繕何若/注輜謂車之有防蔽可以重載者)服連軺輦(管/子)¶
(行丨丨丨丨者必有一斤一鋸一錐一鑿若其事立/注服連輦名所以載作器人挽者軺輦大車駕馬)雨¶
輂(管子土車什一丨丨什二注/車輂所以禦雨故曰雨輂)機旋相得用之牢利(管/子)¶
<pb:KR3k0058_WYG_158-9b>¶
(奚仲之為車器也方圜曲直皆中規矩/鈎繩故丨丨丨丨丨丨丨丨成器堅固)轂齺(管子車丨/丨騎連伍)¶
(而/行)三十輻共一轂(老子丨丨丨丨丨丨/當其無有車之用)棧軫(晏子晏子/衣緇布之)¶
(衣麋鹿之裘丨丨之/車而駕駑馬以朝)堅車(墨子丨丨良/馬不知貴也)全固輕利(墨子/古之)¶
(民未知為舟車時重任不移逺道不至故聖王作為舟/車以便民之事其為舟車也丨丨丨丨可以任重致逺)¶
(其為用財少而為利/多是以民樂而利之)君子息其足小人息其肩背(墨子/古者)¶
(聖王亦嘗厚措斂乎萬民以為舟車既已成矣曰吾將/惡許用之曰舟用之水車用之陸丨丨丨丨丨焉丨丨)¶
(丨丨丨丨焉故萬民出財齎而子之不敢/以為蹙恨者何也以其反中民之利也)劉三寸木任¶
五十石之重(墨子公輸子削竹木以為鵲成而飛之三/日不下公輸子自以為至巧子墨子謂公)¶
<pb:KR3k0058_WYG_158-10a>¶
(輸子曰子之為鵲也不如翟之為車轄須臾丨丨丨之/丨而丨丨丨丨丨丨故所謂巧利於人謂之巧不利於)¶
(人謂/之拙)文軒(墨子舍其丨丨鄰/有敝輿而欲竊之)司南車(鬼谷子故鄭人之/取玉也載丨丨之)¶
(丨為其/不惑也)篳輅(列子乗其丨丨若文軒之飾/按輅與路通疑即左傳篳路)縵輪籠轂(呉/子)¶
(革車掩户/丨丨丨丨)隂濕則停陽燥則起(吳子凡用車者丨丨丨/丨丨丨丨丨貴髙賤下)¶
(馳其强車若進/若止必從其道)蒼龍挑文(韓非子延陵卓子乗丨丨丨/丨之乗鈞飾在前錯錣在後)¶
示諸櫽栝三月五月(荀子乗輿之輪大山之木也丨丨/丨丨丨丨丨丨為幬菜敝而不反)¶
(其/常)五覆五反(吕氏春秋季春之月命舟牧覆舟丨丨丨/丨乃告舟備具於天子焉注舟牧主舟官)¶
(也是月天子將乗舟始漁恐有穿/漏反覆視之五覆五反慎之至也)奚仲作車(吕氏春秋/丨丨丨丨)¶
<pb:KR3k0058_WYG_158-10b>¶
(注奚仲黄帝之後任姓也/傳曰為夏車正封於薛)越舲蜀艇(淮南子丨丨丨丨/不能無水而浮)¶
鷁首(淮南子龍舟丨/丨浮吹以娛)三寸之鎋(淮南子終年為車無丨/丨丨丨不可以驅馳)¶
窬木方版(淮南子古者大川名谷衝絶道路不通徃來/也乃為丨丨丨丨以為舟航故地勢有無得)¶
(相委/輸)窽木浮飛蓬轉(淮南子見丨丨丨而知為/舟見丨丨丨而知為車)蟬匷(淮/南)¶
(子古之所為不可更/則推車至今無丨丨)樓航(揚子浩浩之海濟丨丨之/力也航人無楫如航何)轣¶
轆(揚子繀車趙魏之間謂之丨丨/車東齊海岱之間謂之道軌)&KR2486;籠(揚子車枸簍宋/魏陳楚之間謂)¶
(之䈐或謂/之丨丨)䑵䑿(揚子南楚江湘凡船大者謂之舸小舸/謂之艖艖謂之丨丨小䑵䑿謂之艇)¶
韋藩木楗(國語夫絳之富商丨丨丨丨以過於朝唯其/功庸不稱而能金玉其車文錯其服能行諸)¶
<pb:KR3k0058_WYG_158-11a>¶
(侯之賄而無尋尺之禄無大績於民/故也注韋藩韋蔽前後木楗木檐也)彤車(史記五帝紀/堯黄收純衣)¶
(丨丨乗/白馬)蒲車(史記封禪書古者封禪為/丨丨惡傷山之土石草木)樓船髙十餘丈¶
(史記平凖書越欲與漢用戰船逐乃大脩昆明池/列觀環之治丨丨丨丨丨丨旗幟加其上甚壯)武剛¶
(史記衞將軍驃騎列傳大將軍令丨丨/車自環為營而縱五千騎徃當匈奴)文鷁(史記司馬/相如傳浮)¶
(丨丨揚桂枻注漢書音義曰鷁水鳥也畫其/象於船首淮南子曰龍舟鷁首天子之乗也)當數十兩¶
車(史記淮南王傳上取江陵木以為/船一船之載丨中國丨丨丨丨)長千丈(史記貨殖/傳舡丨丨)¶
(丨注索隱曰總/積數長千丈)舳艫千里(漢書武帝紀元封五年冬行/南廵狩至於盛唐望祀虞舜)¶
(於九嶷登灊天柱山自尋陽浮江親射蛟江中/獲之丨丨丨丨薄樅陽而出作盛唐樅陽之歌)軨獵(漢/書)¶
<pb:KR3k0058_WYG_158-11b>¶
(宣帝紀太僕㠯丨丨車奉迎曾孫就齊宗正府注文頴/曰軨獵小車前有曲輿不衣也師古曰時未備天子車)¶
(駕故且取/其輕便耳)路軨(漢書百官志車府丨丨騎馬駿馬四令/丞注伏儼曰主乗輿路車又主凡小車)¶
(軨今之小馬/車曲輿也)廣栁(漢書季布傳廼髠鉗季布衣褐衣置/丨丨車中并與其家僮數十人之魯)¶
(朱家所賣之注瓉曰茂陵書中有廣栁/車毎縣數百乗是今運轉大車是也)輿轎柁舟(漢書/嚴助)¶
(傳丨丨而隃領丨丨而/入水注今竹輿車也)銜橛(漢書王吉傳其樂豈徒丨/丨之間哉注師古曰銜馬)¶
(銜也橛車/鈎心也)私車(漢書兩龔傳勝薦龔舍及亢父寗壽濟/隂侯嘉有詔皆徴勝曰竊見國家徴醫)¶
(巫常為駕徴賢者宜駕上曰大夫/乗丨丨來邪勝曰唯唯有詔為駕)輜軿(漢書張敞傳禮/君母出門則乗)¶
(丨丨下堂/則從傅母)緹油屏泥(漢書循史傳宣帝下詔曰制詔御/史其㠯賢良髙第揚州刺史覇為)¶
<pb:KR3k0058_WYG_158-12a>¶
(頴川太守秩比二千石居官賜車蓋特髙一/丈别駕主簿車丨丨丨丨於軾前㠯章有徳)車蓋特髙¶
一丈(見/上)越人鑄銅為船(後漢書郡國志注交州記曰丨/丨丨丨丨丨在江潮退時見)¶
若月初生(後漢書輿服志中二千石二千石皆皁蓋朱/兩轓其千石六百石朱左轓轓長六尺下屈)¶
(廣八寸上業廣尺二寸九文十二初/後謙一寸丨丨丨丨示不敢自滿也)屏星(後漢書輿服/志注謝承書)¶
(曰孔恂字巨卿新淦人州别駕從事車前舊有丨丨如/刺史車曲翳儀式是時刺史行部發去日晏刺史怒欲)¶
(去别駕車屏星恂諌曰明使君傳車自發晚而欲徹去/屏星毁國舊儀此不可行别駕可去屏星不可省即投)¶
(傳去刺史追辭謝請不肯還於是遂/不去屏星說文曰車當謂之屏星)十層赤樓(後漢書/公孫述)¶
(傳積糧漢中築宫南鄭又造丨丨丨/丨帛蘭舡注蓋以帛飾其蘭檻也)帛蘭(見/上)直進冐突¶
<pb:KR3k0058_WYG_158-12b>¶
露橈(後漢書岑彭傳装丨丨樓船/丨丨丨丨數千艘注竝舡名)下澤(後漢書馬援傳/乗丨丨車御欵)¶
(叚/馬)平上軿車(後漢書梁冀傳冀亦改易輿服之制丨丨/丨丨埤幘狹冠折上巾擁身扇狐尾單衣)¶
朱文之軫(後漢書張晧王龔傳論晨門有抱關之賢/柱下無丨丨丨丨注朱文畫車為文也)犀¶
舟勁檝(後漢書張衡傳雖有丨丨丨丨猶/人涉卬否有須者也注犀堅也)雲帆蜺幬(後/漢)¶
(書馬融傳方餘皇連舼舟張丨丨施/丨丨靡颸風陵迅流發櫂歌縱水謳)柴轂(後漢書袁紹/傳輜軿丨丨)¶
(填接街陌注説文曰軿車衣車也鄭康成注周/禮曰軿猶屏也取其自蔽隱柴轂賤者之車)馬革船¶
(後漢書南匈奴傳北虜果遣二千騎候望朔方/作丨丨丨欲度迎南部畔者㠯漢有備乃引去)竿摩(魏/志)¶
(董卓傳乗青蓋金華車爪/畫兩轓時人號曰丨丨車)油船(吳志呉主傳注呉歴曰/曹公出濡須作丨丨夜)¶
<pb:KR3k0058_WYG_158-13a>¶
(渡洲/上)長安(吳志吳主傳注江表傳曰權/於武昌新装大船名為丨丨)射虎車(呉志張/昭傳孫)¶
(權作丨丨丨為方目間不置/蓋一人為御自於中射之)飛雲大船(呉志周瑜傳注/江表傳曰劉備)¶
(之自京還也權乗丨丨丨丨與張/昭秦松魯肅等十餘人共追送之)追鋒車(晉書宣帝紀/初帝至襄平)¶
(夢天子枕其膝曰視吾靣俛視有異於常心惡之先是/詔帝便道鎮關中及次白屋有詔召帝三日之間詔書)¶
(五至手詔曰間側息望到到便直排閤入視吾靣帝大/遽乃乗丨丨丨晝夜兼行自白屋四百餘里一宿而至)¶
陽燧青蓋(晉書惠帝紀帝濟河張方帥/騎三千以丨丨丨丨車奉迎)見杓觹乃作輿¶
輪(晉書輿服志丨秋蓬孤轉丨丨/旁建丨丨丨丨而方圎異則)開四出門馳馬來徃¶
(晉書王濬傳武帝謀伐呉詔濬修舟艦濬乃作大船連/舫方百二十步受二千餘人以木為城起樓櫓丨丨丨)¶
<pb:KR3k0058_WYG_158-13b>¶
(丨其上皆得丨丨丨丨又畫鷁首怪獸/於舡首以懼江神舟棹之盛自古未有)畫怪獸以懼江¶
神(見/上)龍躍順流(晉書陸機傳羽楫/萬計丨丨丨丨)輶軒(晉書陸機傳丨/丨騁於南荒衝)¶
(輣息於/朔野)平肩輿(晉書謝萬傳萬嘗衣/白綸巾乗丨丨丨)徘徊輿(晉書桓元/傳性好畋)¶
(遊以體大不堪乗馬又作丨/丨丨施轉關令廻動無滯)牛皮船(晉書慕容垂載記/垂引師伐釗於滑)¶
(臺次於黎陽津釗於南岸距守諸將惡其兵精咸諌不/宜濟河垂笑曰豎子何能為吾今為卿等殺之遂徙營)¶
(就西津為丨丨丨百餘艘載疑/兵列仗溯流而上按釗翟釗)解飛令狐生造(宋書禮/志指南)¶
(車其始周公所作以送荒外逺使地域平漫迷於東西/造立此車使常知南北鬼谷子云鄭人取玉必載司南)¶
(為其不惑也至於秦漢其制無聞後漢張衡始復創造/漢末䘮亂其器不存魏髙堂隆秦朗皆博聞之士爭論)¶
<pb:KR3k0058_WYG_158-14a>¶
(於朝云無指南車記者虚説明帝青龍中令博士馬鈞/更造之而車成晉亂復亡石虎使丨丨姚興使丨丨丨)¶
(又丨焉安帝義熙十三年宋武帝平長安始得此車其/制如鼓車設木人於車上舉手指南車雖囘轉所指不)¶
(移大駕鹵簿最先啟行此車戎狄所制機數不精雖曰/指南多不審正囘曲步驟猶須人功正之范陽人祖冲)¶
(之有巧思常謂宜更構造宋順帝升明末齊王為相命/造之焉車成使撫軍丹陽尹王僧虔御史中丞劉休試)¶
(之其制甚精百屈千囘未嘗移變晉代又有指南舟索/虜拓䟦燾使工人郭善明造指南車彌年不就扶風人)¶
(馬岳又造垂成/善明酖殺之)百屈千囘未嘗移變(見/上)指南車(見/上)駕果¶
下馬(宋書禮志輦車周禮王后五路之卑者也后宫中/從容所乗非王車也漢制乗輿御之或使人輓或)¶
(丨丨丨丨漢成帝欲/與班媫妤同輦是也)平乗舫(宋書禮志丨丨丨皆平兩/頭作露平形不得擬像龍)¶
<pb:KR3k0058_WYG_158-14b>¶
(舟悉不/得朱油)行船者在艦内(宋書王鎮惡傳鎮惡所乗皆䝉/衝小艦丨丨丨悉丨丨丨羌見)¶
(艦泝渭而進艦外不見有乗行船人/北士素無舟檝莫不驚惋咸謂為神)蒼鷹(宋書江夏王/義恭傳二十)¶
(九年冬還朝上以御/所乗丨丨船上迎之)薄笨車(宋書劉凝之傳夫妻共/乗丨丨丨出市買易)三¶
層艦(齊書栁世隆傳郢城既不可攻而平西将軍黄/囘軍至西陽乗丨丨丨作羌胡伎泝流而進)舴¶
艋(齊書張敬兒傳敬兒乗/丨丨過江詣晉熙王爕)崐崘舶(齊書荀伯玉傳景真/又度絲綿與丨丨丨)¶
(營貨輙使傳令防送過/南州津按景真張景真)八掆輿(齊書江夏王寳元傳乗/丨丨丨手執絳麾幡隨)¶
(慧景至京師住東城百姓/多徃投集按慧景崔慧景)千里船(齊書祖冲之傳造丨/丨丨於新亭江試之)¶
(日行百/餘里)頭尾似魚(齊書扶南國傳為船八九/丈廣裁六七尺丨丨丨丨)衝波噎水¶
<pb:KR3k0058_WYG_158-15a>¶
(梁書武帝紀南中郎諮議参軍軍主蕭偉等三十/九軍主巨艦迅檝丨丨丨丨旗鼓八萬焱集石頭)飛艫¶
(梁書元帝紀丨丨/巨艦竟水浮川)齋舫(梁書安成王秀傳六年出為使/持節都督江州諸軍事平南將)¶
(軍江州刺史將發主者求堅船以為丨丨秀曰吾豈愛/財而不愛士乃教所主以牢者給参佐下者載齋物)¶
没突艦(梁書裴邃傳五年征邵陽洲魏人為長橋斷淮/以濟邃築壘逼橋每戰輙克於是宻作丨丨丨)¶
(㑹甚雨淮水暴溢邃乗艦徑造橋/側魏衆驚潰邃乗勝追擊大破之)飾以金玉加之錦繢¶
(梁書羊侃傳初赴衡州於兩艖䒀起三間通梁水齋丨/丨丨丨丨丨丨丨盛設帷屏陳列女樂乗潮解䌫臨波)¶
(置酒縁塘傍/水觀者填咽)鵃䑠(梁書王僧辯傳王師次於南洲賊帥/侯子鑒等率步騎萬餘人於岸挑戰)¶
(又以丨丨千艘並載土兩邊悉八十/棹棹手皆越人去來趣襲㨗過風電)鯿魚舟(梁書陸雲/公傳天淵)¶
<pb:KR3k0058_WYG_158-15b>¶
(池新製丨丨丨形濶而短髙祖暇日常汎此舟在朝唯/引太常劉之遴國子祭酒到溉右衞朱异雲公時年位)¶
(尚輕亦/預焉)樓船拍艦火舫水車(陳書徐世譜傳世譜尤敢/勇有膂力善水戰梁元帝)¶
(之為荆州刺史世譜将領鄉人事焉侯景之亂因預征/討累遷至員外散騎常侍尋領水軍從司徒陸法和討)¶
(景與景戰於赤亭湖時景軍甚盛世譜/乃别造丨丨丨丨丨丨丨丨以益軍勢)金翅(陳書徐敬/成傳其年)¶
(隨都督呉明徹北討出秦郡别遣敬成為都督乗丨/丨自歐陽引埭上泝江由廣陵齊人皆城守弗敢出)立¶
亭池植荷芰(陳書孫瑒傳出鎮郢州乃合十餘船為大/舫於中丨丨丨丨丨丨毎良辰美景賔僚)¶
(竝集泛長江而置酒/亦一時之勝賞焉)眠輿(陳書新安王伯固傳在州不/知政事日出田獵或乗丨丨)¶
(至於草間輙呼民下從遊動/至旬日所捕麞鹿多使生致)雕文舸(南史梁昭明太子/統傳游後池乗丨)¶
<pb:KR3k0058_WYG_158-16a>¶
(丨丨摘/芙蓉)野猪(南史王琳傳琳将張平宅乗一艦毎将戰/勝艦則有聲如野猪故琳戰艦以千數以)¶
(丨丨/為名)萑葦作筏(魏書太武帝紀車駕至淮/詔刈丨丨丨丨數萬而濟)申訟車(魏書/宣武)¶
(帝紀詔立理訴殿丨/丨丨以盡寃窮之理)四望蜀車(魏書髙允傳特賜允蜀/牛一頭丨丨丨丨一乗)¶
(素几杖各一/蜀刀一口)植幡矟於上(北齊書河南王孝瑜傳初文/襄於鄴東起山池遊觀時俗)¶
(眩之孝瑜遂於第作水堂龍舟丨丨丨丨舟丨數集諸/弟宴射為樂武成幸其第見而悅之故盛興後園之翫)¶
(於是貴賤慕/斆處處營造)以渾成木為輪(周書宣帝紀又令天下軍/皆丨丨丨丨丨丨禁天下)¶
(婦人皆不得施粉黛之飾唯/宫人得乗有輻車加粉黛焉)龍舟鳳䑵(隋書煬帝紀遣/黄門侍郎王𢎞)¶
(上儀同於士澄徃江南採木造丨/丨丨丨黄龍赤艦樓船等數萬艘)黄龍赤艦(見/上)黄蔑(隋/書)¶
<pb:KR3k0058_WYG_158-16b>¶
(煬帝紀上御龍舟幸江都以左武衛大将軍郭衍為前/軍右武衛大將軍李景為後軍文武官五品以上給樓)¶
(船九品以上給丨丨/舳艫相接二百餘里)髙颿巨艦(隋書煬帝紀又滄海道/軍舟艫千里丨丨電逝)¶
(丨丨雲飛横斷沮江逕造平壤/島嶼之望斯絶坎井之路已窮)牽子(隋書禮儀志羊車/一名輦其上如軺)¶
(小兒衣青布袴褶五辮髻數人引之時名羊車小史漢/氏或以人牽或駕果下馬梁貴賤通得乗之名曰丨丨)¶
形如小傘(隋書禮儀志御史中丞/給方蓋軺丨丨丨丨)馬轝(隋書公孫景茂/傳拜淄州刺史)¶
(賜以丨丨/便道之官)五牙(隋書楊素傳素居永安造大艦名曰丨/丨上起樓五層髙百餘尺左右前後置)¶
(六拍竿並髙五十尺容戰士八百人旗幟加於上/次曰黄龍置兵百人自餘平乗舴艋等各有差)六拍¶
竿(見/上)腰輿(舊唐書禇無量傳召拜左散騎常侍復為侍/讀以其年老每隨仗出入特許緩行又為造)¶
<pb:KR3k0058_WYG_158-17a>¶
(丨丨令内給/使輿於内殿)七寳輿(舊唐書崔寧傳本名旰雖儒家子/喜縱横之術吐蕃與諸雜羌戎冦)¶
(陷西山柘静等州詔嚴武收復武遣旰統兵西山旰善/撫士卒皆願致死命始次賊城周圍皆石礫攻具無所)¶
(設唯東南隅環丈之地壤土可穴諜知之以告旰晝夜/穿地道攻之再宿而拔其城因拓地數百里下城寨數)¶
(四蕃衆相語曰崔旰神兵也將更前進以糧盡/還師武大悅装丨丨丨迎旰入成都以誇士衆)艦挾二¶
輪(舊唐書李臯傳常運心巧思為戰丨丨丨丨/蹈之翔風鼓疾若掛帆席所造省易而久固)漆塗船¶
底(舊唐書杜亞傳江南風俗春中有競渡之戲方舟並/進以急趨疾進者為勝亞乃令以丨丨丨丨貴其速)¶
(進又為綺羅之服塗之以油令舟子衣/之入水而不濡亞本書生奢縱如此)歩輿(唐書李綱/傳貞觀四)¶
(年復為少師以足疾賜丨丨聽乗至/閣問以政事詣東宫太子承乾為拜)梅花海鶻(唐書楊/行宻傳)¶
<pb:KR3k0058_WYG_158-17b>¶
(聶彦章等率舟師復伐殷攻岳州許徳勲詹佶以舟千/二百柁入蛤子湖&KR0008;山之南為木龍鎻舟夜徙三百舸)¶
(斷楊林岸彦章入荆江將超江陵佶躡之徳勲以丨丨/丨丨迅舸進斷木龍舟蔽江車弩亂發執彦章溺死萬)¶
(人/)齊雲船(五代史南唐世家長淮之舟皆為/周師所得又造丨丨丨數百艘)檐子(宋史/輿服)¶
(志龍肩輿一名㯶丨丨一名龍檐子舁以二竿故名檐/子南渡後所製也東都皇后備厭翟車常乗則白藤輿)¶
(中興以太后用龍輿后惟用檐子示有所尊也其制方/質㯶頂施走脊龍四足脊雲子六朱漆紅黄藤織白花)¶
(龍為障緋門簾看窻簾朱漆藤/坐椅踏子紅羅䄄褥軟屏夾幔)獨檣牛頭木舶料河(宋/史)¶
(食貨志胡人謂三百斤為一婆蘭凡舶舟最大者曰丨/丨載一千婆蘭次者曰丨丨比獨檣得三之一又次曰)¶
(丨丨曰丨丨/逓得三之一)刀魚船(宋史何承矩傳建議選銳兵於乾/寧軍挽丨丨丨自界河直趣平州)¶
<pb:KR3k0058_WYG_158-18a>¶
(境以牽西/靣之勢)凌虛安濟致逺(宋史髙麗國傳元豐元年始/遣安燾左諫議大夫陳睦假)¶
(起居舍人徃聘造兩艦於明州一曰丨丨/丨丨丨丨次曰靈飛順濟皆名為神舟)靈飛順濟(見/上)¶
龍首鴟尾(遼史聖宗皇后蕭氏傳所乗車置丨丨丨丨/飾以黄金又造九龍輅諸子車以白金為浮)¶
(圗各有/巧思)九龍輅諸子車(見/上)黄鵠白鷂(元史世祖紀宋沿/江制置使趙溍樞)¶
(宻都承㫖張世傑知泰州孫虎臣等陳舟師於焦山南/北阿术分遣萬户張𢎞範等以拔都兵船千艘西掠珠)¶
(金沙辛未阿术阿㙮海登南岸石公山指授諸軍水軍/萬户劉琛循江南岸東趣夾灘繞出敵後董文炳直抵)¶
(焦山南麓以犄其右招討使劉國傑趣其左萬户忽刺/出擣其中張𢎞範自上流繼至趣焦山之北大戰自辰)¶
(至午呼聲震天地乗風以火箭射其篛篷宋師大敗世/傑虎臣等皆遁走追至圌山獲丨丨丨丨船數百艘宋)¶
<pb:KR3k0058_WYG_158-18b>¶
(人自是不/復能軍)平底(元史食貨志上海總管羅璧朱清張瑄/等進丨丨海船六十艘運糧四萬六千)¶
(餘石從海/道至京師)象牙金飾轎(元史牀兀皃傳召入商議中書/省事知樞宻院事大理國進丨)¶
(丨丨丨丨/即以賜之)海仙鶴(元史王思誠傳初開海道置丨/丨丨哨船四十餘艘徃來警邏)車騎¶
軍之武兵(六韜夫丨丨者丨丨丨丨也十乗敗千人百/乗敗萬人十騎走百人百騎走千人此其大)¶
(數/也)鳥舟龍卒(穆天子傳癸亥天子乗丨丨丨丨浮於大/沼注沼池龍下有舟字舟皆以龍鳥為形)¶
(制今呉之青雀/舫此其遺制者)須慮(越絶書治須慮者/越人謂船為丨丨)木蘭文柘為櫓¶
棹(郭憲洞㝠記虬泉池在五柞宫北中有追雲舟起風/舟侍仙舟含烟舟或以沙棠為枻檝或以丨丨丨丨)¶
(丨丨/丨)轉羽凌龍凌波(郭憲洞㝠記旦露池西有靈池方/四百歩有連錢荇浮根菱倒枝藻)¶
<pb:KR3k0058_WYG_158-19a>¶
(連錢荇荇如錢文浮根菱根出水上葉沉波下實細薄/皮甘香葉半青半黄霜降彌美因名青冰菱也倒枝藻)¶
(者枝横倒水中長九尺餘如結網有野鴨秋鳬及鷗鷖/來翔水上入此草中皆不得出如繒網也亦名水網藻)¶
(中有丨丨舫丨丨舫丨/丨舫帝嘗遊宴於此)遊月觸月(郭憲洞㝠記影娥池/中有丨丨船丨丨船)¶
(鴻毛船逺見船載數百人或以青桂之枝為櫂或以木/蘭之心為檝練實之竹為篙紉石脉之為繩纜也石脈)¶
(出晡東國細如絲可縋萬斤生石裏破石而後/得此脈縈緒如麻紵也名曰石麻亦可為布也)錯鏕塗¶
采珥靳飛軨(桓寛鹽鐵論古者椎車無柔棧輿無植及/其後木軨不衣長轂數幅蒲薦苙蓋蓋無)¶
(染絲之飾大夫士則單椱木具盤韋柔革常民染輿大/軨蜀輪今庻人富者銀黄華左搔結綏韜杠中者丨丨)¶
(丨丨丨/丨丨丨)鸞鳴和應(劉向說苑鸞設於鑣和設於軾馬/動而鸞鳴丨丨而丨丨行之節也)飛¶
<pb:KR3k0058_WYG_158-19b>¶
廬爵室(劉熙釋名其上板曰覆言所覆衆枕也其上屋/曰廬象廬舍也其上重室曰丨丨在上故曰飛)¶
(也又在上曰丨丨於中候/望之如鳥雀之警示也)可載萬人(三輔黄圗昆明池/在長安西南周囘)¶
(四十里廟記曰池中後作豫章大船丨丨丨丨上起/宫室因欲遊戲養魚以給諸陵祭祀餘付長安㕑)水¶
物翔踴滄海恬波(王嘉拾遺記軒轅變乗桴以造舟楫/丨丨為之丨丨丨丨為之丨丨泛河)¶
(沉璧有澤馬羣/鳴山車滿野)蜂舟(王嘉拾遺記周武王東伐紂夜濟/河時雲明如晝八百之族皆齊而)¶
(歌有大蜂状如丹鳥飛集王舟因以鳥/畫其旗翌日而梟紂名其船曰丨丨)螺舟(王嘉拾遺/記始皇好)¶
(神仙之事有宛渠之民乗丨丨而至舟形/如螺沉行海底而水不浸人一名淪波舟)文梓船木蘭¶
柂(王嘉拾遺記昭帝時命水嬉遊宴永日乃命以丨丨/為丨丨丨為丨刻飛鸞翔鷁飾於船首隨風輕漾畢)¶
<pb:KR3k0058_WYG_158-20a>¶
(景忘/歸)雲舟(王嘉拾遺記漢成帝常以三秋閒日與飛燕/戲於太液池以沙棠木為舟以雲母飾於鷁)¶
(首一名/丨丨)雲雷宫(王嘉拾遺記漢成帝好夕出遊造飛行/殿方一丈如輦選羽林之士負之以趨)¶
(帝覺行快疾聞其中若/風雷之聲名曰丨丨丨)飛行殿(見/上)飛鳬水馬(宗懔荆楚/嵗時記五)¶
(月五日競渡俗為屈原投汨羅日故竝命舟楫以拯之/舸舟取其輕利謂之丨丨一自以為水車一自以為丨)¶
(丨州将及土人/悉臨水而觀之)赤馬馳馬(崔豹古今注孫權時名舸為/丨丨言如馬之走陸也又以)¶
(舟名丨丨按馬縞古/今注赤馬作赤龍)長簷(顔氏家訓梁朝全盛之時貴/游子弟無不燻衣剃靣傅粉)¶
(施朱駕丨丨車跟髙齒屐坐碁子方褥憑斑/絲隱囊列器玩於左右從容出入望若神仙)醉輿(王仁/裕開)¶
(天遺事申王毎醉即使宫妓將錦綵結一/兜子令宫妓軰擡舁歸寝本宫呼曰丨丨)齊山截海(孫/光)¶
<pb:KR3k0058_WYG_158-20b>¶
(憲北夢瑣言唐天祐中淮西圍武昌不解社洪令公乞/師於梁王梁王與荆方睦乃諷成令帥兵救之於是禀)¶
(奉覇主欲親征乃以廵屬五州事力造巨艦一艘三年/而成號曰和州載艦上列㕔宇泊司局有若衙府之制)¶
(又有丨丨丨丨之名/其於華壮可知也)太平車(邵博聞見後錄民間錙車/重大椎朴以牛挽之日不)¶
(能行三十里少蒙雨雪則跬/步不進故俗謂之丨丨丨)五御折旋(邵博聞見後錄/古人所謂輕車)¶
(者兵車也丨丨/丨丨利於輕速)夜航(龔明之中吳紀聞丨丨唯浙西有/之然其名舊矣古樂府有夜航船)¶
(曲/)危簷重搆(馬令南唐書義死傳令贇不識兵機自乗/大航丨丨丨丨建大將旗幟中流指麾按)¶
(令贇馬/令贇)郭家車子(陸游老學菴筆記成都諸名族婦女/出入皆乗犢車惟城北郭氏車最鮮)¶
(華為一城之冠謂之丨丨丨丨江瀆廟西廂有/壁畫犢車廟祝指以示予曰此郭家車子也)¶
<pb:KR3k0058_WYG_158-21a>¶
　¶
　¶
　¶
　¶
　¶
　¶
　¶
　¶
<pb:KR3k0058_WYG_158-21b>¶
　¶
　¶
　¶
　¶
　¶
　¶
　¶
御定子史精華卷一百五十八¶
