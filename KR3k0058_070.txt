# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:27.459582
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷七十
<pb:KR3k0058_WYG_070-1a>¶
　欽定四庫全書¶
御定子史精華巻七十¶
　　文學部六¶
　　　書籍¶
　大度之書(管子丨丨丨丨曰舉兵之/日而境内不貧戰而必勝)金緘丹書(晏子公/遊於紀)¶
　(得丨丨發視之中有丨丨/曰食魚無反勿乘駑馬)楹語(晏子晏子鑿楹納書焉/謂其妻曰丨丨也子壯)¶
　(而示之及壯發書之言曰布帛不可窮窮不可飾牛馬/不可窮窮不可服士不可窮窮不可任國不可窮窮不)¶
　(可竊/也)禹之總德(墨子丨丨丨丨有之曰/不愼厥德天命焉葆)南遊載書(墨子/子墨)¶
<pb:KR3k0058_WYG_070-1b>¶
　(子丨丨使衛關中丨丨甚多弦唐子見而怪之曰吾夫/子教公尚過曰揣曲直而已今夫子載書甚多何有也)¶
　(子墨子曰昔者周公旦朝讀書百篇夕見七十士故周/公旦佐相天子其修至於今翟上無君上之事下無畊)¶
　(農之難吾/安敢廢此)古人糟魄(莊子桓公讀書於堂上輪扁斵輪/於堂下釋椎鑿而上問桓公曰敢)¶
　(問公之所讀為何言邪公曰聖人之言也曰聖人在乎/公曰已死矣曰然則公之所讀者丨丨之丨丨矣夫)¶
　繙十二經(莊子孔子西藏書於周室子路謀曰由聞周/之徴藏史有老聃者免而歸居夫子欲藏書)¶
　(則試往因焉孔子曰善往見老聃老/聃不許於是丨丨丨丨以説老聃)金板六弢(莊子横/説之則)¶
　(以詩書禮樂從説/之則以丨丨丨丨)五車(莊子惠施多方其書丨丨/其道舛駁其言也不中)知者¶
　不以言談教慧者不以藏書篋(韓非子王壽負書而行/見徐馮於周塗馮曰事)¶
<pb:KR3k0058_WYG_070-2a>¶
(者為也為生於時知者無常事書者言也言生於知知/者不藏書今子何獨負之而行於是王壽因焚其書而)¶
(儛之故丨丨丨丨丨丨/丨而丨丨丨丨丨丨丨)愼墨季惠百家之説(荀子凡成/相辨法方)¶
(至治之極復後王丨丨/丨丨丨丨丨丨誠不詳)己三豕亥(吕氏春秋子夏之晉/過衛有讀史記者曰)¶
(晉師三豕渉河子夏曰非也是己亥也夫丨與丨相近/丨與丨相似至於晉而問之則曰晉師己亥渉河也)¶
不勝異説(揚子一閧之市不勝異意/焉一巻之書丨丨丨丨焉)蒼頡史篇(揚子或/欲學丨)¶
(丨丨丨曰史乎史/乎愈於妄闕也)書亦有色(揚子或曰女有色丨丨丨/丨乎曰有女惡華丹之亂)¶
(窈窕也書惡滛/辭之淈法度也)綠衣紵絮(揚子丨丨三百色如之何矣/丨丨三千寒如之何矣注文)¶
(賦雜子不可/以經聖典)記久明逺(揚子彌綸天下之事丨丨丨丨/著古昔之㖧㖧傳千里之忞忞)¶
<pb:KR3k0058_WYG_070-2b>¶
(者莫/如書)天地無藏情(抱朴子披元雲而揚大明則萬物無/隱其狀矣舒竹帛而考古今則丨丨)¶
(丨丨其/丨矣)學者山淵(抱朴子古書者雖多未必盡羙要當/以為丨丨之丨丨使屬筆者采伐漁)¶
(獵其/中)屬筆者采伐漁獵其中(見/上)増深川流(抱朴子正經/為道義之淵)¶
(海子書為丨丨之丨丨仰而比之則景星之/佐三辰也俯而方之則林薄之裨嵩嶽也)景星佐三¶
辰林薄裨嵩嶽(見/上)籍籍云云(抱朴子該河洛之丨/丨博百氏之丨丨)覽者¶
費日(文中子芮城府君重隂陽子始著/歴日且曰吾懼丨丨或丨丨也)四名五志(文中/子薛)¶
(収問續詩子曰有丨丨焉有丨丨焉何謂四名一曰化/天子所以風天下也二曰政蕃臣所以移其俗也三曰)¶
(頌以成功告於神眀也四曰歎以陳誨立誡於家也凡/此四者或羙焉或勉焉或傷焉或惡焉或誡焉是謂五)¶
<pb:KR3k0058_WYG_070-3a>¶
(志/)輕重之權衡曲直之繩墨(文中子子謂叔恬曰汝為/春秋元經乎春秋元經於)¶
(王道是丨丨丨丨丨丨丨丨/丨丨也失則無所取𠂻矣)西方書(國語丨丨之丨有/之曰懐與安實疚)¶
(大事注西/方謂周也)故志訓典(國語教之丨丨使知廢興者而戒/懼教之丨丨使知族類行比義焉)¶
讀此為王者師(史記留侯世家良嘗閒歩遊下邳圮上/有一老父衣褐至良所直墮其履圮下)¶
(顧謂良曰孺子下取履良愕然欲毆之良為其老彊忍/下取履父曰履我良業為取履因長跪履之父以足受)¶
(笑而去良殊大驚隨目之父去里所復還曰孺子可教/矣後五日平明與我㑹此五日平明良往父已先在曰)¶
(與老人期後何也去曰後五日早㑹五日鷄鳴良往父/又先在復怒曰後何也去後五日復早來五日良夜未)¶
(半往有頃父亦來喜曰當如是出一編書曰丨丨則丨/丨丨丨後十年興十三年見我濟北穀城山下黄石即)¶
<pb:KR3k0058_WYG_070-3b>¶
(我矣遂去視其書乃太公兵/法良因異之常習誦讀之)道德五千言(史記老子傳/老子修道德)¶
(其學以自隐無名為務居周久之見周之衰廼遂去至/關關令尹喜曰子將隐矣彊為我著書於是乃著書上)¶
(下篇言丨丨之意/丨丨餘丨而去)稷下著書(史記孟子荀卿傳自騶衍/與齊之丨丨先生如淳于)¶
(髠慎到環淵接子田駢鄒奭之徒/各丨丨言治亂之事以干世主)魏公子兵法(史記信/陵君傳)¶
(當是時公子威振天下諸侯之客進兵法公子皆名之/故世俗稱丨丨丨丨丨注劉歆七畧有魏公子兵法二)¶
(十一篇/圖七巻)布咸陽市門(史記呂不韋傳是時諸侯多辯士/如荀卿之徒著書布天下吕不韋)¶
(乃使其客人人著所聞集論以為八覽六論十二紀二/十餘萬言以為備天地萬物古今之事號曰吕氏春秋)¶
(丨丨丨丨丨懸千金其上延諸侯遊/士賔客有能増損一字者予千金)能增損一字者予¶
<pb:KR3k0058_WYG_070-4a>¶
千金(見/上)號其書曰新語(史記陸賈傳陸生時時前説稱/詩書髙帝罵之曰廼公居馬上)¶
(而得之安事詩書陸生曰居馬上得之寧可以馬上治/之乎且湯武逆取而以順守之文武並用長久之術也)¶
(昔者吴王夫差智伯極武而亡秦任刑法不變卒滅趙/氏鄉使秦已并天下行仁義法先聖陛下安得而有之)¶
(髙帝不懌而有慚色廼謂陸生曰試為我著秦所以失/天下吾所以得之者何及古成敗之國陸生乃粗述存)¶
(亡之徴凡著十二篇每奏一篇髙帝未/嘗不稱善左右呼萬歳丨丨丨丨丨丨)盤盂諸書(史記/武安)¶
(侯傳蚡辯有口學丨/丨丨丨王太后賢之)石室金匱之書(史記太史公自序/遷為太史令紬史)¶
(記丨丨丨/丨丨丨)五家之文怫異(史記太史公自序律歴更相/治間不容翲忽丨丨丨丨丨)¶
(丨維太初之元/論作歴書第四)玉版(史記太史公自序故明堂石室金/匱丨丨圖籍散亂注如淳曰刻玉)¶
<pb:KR3k0058_WYG_070-4b>¶
(版以為/文字)中祕書(漢書成帝紀光禄大夫劉向校丨丨/丨謁者陳農使使求遺書於天下)蘭¶
臺圖籍祕書(漢書百官公卿表御史中丞/在殿中丨丨掌丨丨丨丨)鑄鼎刻書(漢/書)¶
(五行志火星出於周五月而鄭以三月作火丨丨丨刑/辟丨以為民約是為刑器爭辟故火星出與五行之火)¶
(爭明/為災)建藏書之策置寫書之官(漢書蓺文志昔仲尼沒/而微言絶七十子喪而)¶
(大義乖故春秋分為五詩分為四易有數家之傳戰國/從衡眞偽分爭諸子之言紛然殽亂至秦患之乃燔滅)¶
(文章以愚黔首漢興改秦之敗大収篇籍廣開獻書之/路迄孝武世書缺簡脱禮壞樂崩聖上喟然而稱曰朕)¶
(甚閔焉於是丨丨丨丨丨丨丨丨丨丨下及諸子傳説/皆充秘府至成帝時以書頗散亡使謁者陳農求遺書)¶
(於天下詔光禄大夫劉向校經傳諸子詩賦歩兵校尉/任宏校兵書太史令尹咸校數術侍醫李柱國校方技)¶
<pb:KR3k0058_WYG_070-5a>¶
(每一書已向輙條其篇目撮其指意録而奏之㑹向卒/哀帝復使向子侍中奉車都尉歆卒父業歆於是總羣)¶
(書而奏其七畧故有輯畧有六蓺畧有諸子畧有詩賦/畧有兵書畧有術數畧有方技畧今刪其要以備篇籍)¶
求遺書(見/上)條其篇目撮其指意(見/上)七略(見/上)鄭長者(漢書/蓺文)¶
(志丨丨丨一篇注師/古曰鄭人不知姓名)虞初九百(漢書蓺文志丨丨周説/丨丨四十三篇注師古)¶
(曰洛陽人即張衡西京賦/小説九百本自虞初者也)出稗官(漢書蓺文志小説家/者流葢丨於丨丨街)¶
(談巷語道聽塗/説者之所造也)可觀者九家(漢書蓺文志諸子十家/其丨丨丨丨丨而已)蠭¶
出(漢書蓺文志是以九家之説丨丨並作各引一端崇/其所善以此馳説取合諸侯辟由水火相滅亦相生)¶
(也/)辟由水火相滅相生(見/上)雋永(漢書蒯通傳通論戰國/時説士權變亦自序其)¶
<pb:KR3k0058_WYG_070-5b>¶
(説凡八十一/首號曰丨丨)得書與漢朝等(漢書河間獻王傳從民得/善書必為好寫與之留其)¶
(眞加金帛賜以招之繇是四方道術之人不遠千里或/有先祖舊書多奉以奏獻王者故丨丨多丨丨丨丨)¶
好寫留眞(見/上)與歴相應(漢書揚雄傳大潭思渾天叄摹/而四分之極於八十一旁則三)¶
(摹九据極之七百二十九贊亦自然之道也故觀易者/見其卦而名之觀元者數其畫而定之元首四重者非)¶
(卦也數也其用自天元推一晝一夜陰陽度數律歴之/紀九九大運與天終始故元三方九州二十七部八十)¶
(一家二百四十三表七百二十九贊分為三卷曰一二/三丨㤗初丨丨丨亦有顓頊之歴焉&KR2616;之以三策開之)¶
(以休咎絣之以象類播之以人事文之以五行擬之以/道徳仁義禮知無主無名要合五經茍非其事文不虗)¶
(生為其泰曼漶而不可知故有首衝錯測攡瑩數文掜/圖告十一篇皆以解剝元體離散其文章句尚不存焉)¶
<pb:KR3k0058_WYG_070-6a>¶
祕書之副(漢書敘傳斿博學有俊材左將軍師丹舉賢/良方正以對䇿為議郎遷諫大夫右曹中郎)¶
(將與劉向校祕書每奏事斿以選受詔/進讀羣書上器其能賜以丨丨丨丨)素文(漢書敘傳/丨丨信而)¶
(底麟兮漢賔祚於異代按素文素王之文謂春秋/也指春秋緯為漢受命符言故不録入經學類)九流¶
(漢書敘傳劉向司籍丨丨以别注應/劭曰儒道陰陽法名墨從横凡九家)令丙(後漢書章帝/紀律云掠者)¶
(唯得榜笞立又丨丨箠長短/有數注令丙為篇之次也)書林(後漢書和帝紀帝幸/東觀覽丨丨閲篇籍)¶
(博選術蓺之/士以充其官)衡山玉牒(後漢書郡國志注湘中記曰/丨丨有丨丨禹案其文治水)老¶
氏臧室(後漢書竇章傳是時學者稱東觀為丨丨丨丨/道家蓬萊山注老子為守臧史後為柱下史四)¶
(方所記文書皆歸柱下事見史記言東觀經籍多/也蓬萊海中神山為仙府函經祕録並皆在焉)祕經¶
<pb:KR3k0058_WYG_070-6b>¶
(後漢書蘇竟傳夫孔丘丨丨為漢赤制元包幽室文隐/事明注祕經幽祕之經即緯書也包藏也言緯書元祕)¶
(藏於幽室文雖/隐微事甚明驗)綈袠祕記(後漢書楊厚傳祖父春卿善/圖讖學為公孫述將漢兵平)¶
(蜀春卿自殺臨命戒子統曰我丨丨中有先祖所傳丨/丨為漢家用爾其修之統感父遺言服闋辭家從犍為)¶
(周循學習先法又就同郡鄭伯山受河洛書及天/文推歩之術統作家法章句及内讖二巻解説)依論¶
語作鄭志(後漢書鄭康成傳門生相與撰康成答/諸弟子問五經丨丨丨丨丨丨八篇)寫藏¶
祕館(後漢書賈逵傳尤眀左氏傳國語為之解詁五十/一篇永平中上疏獻之顯宗重其書丨丨丨丨)¶
校定宣明殿(後漢書桓郁傳帝自制五家要説章句令/郁丨丨於丨丨丨注華嶠書曰帝自制五)¶
(行章句此言五家/即謂五行之家也)沛王通論(後漢書沛獻王輔傳輔矜/嚴有法度好經書善説京)¶
<pb:KR3k0058_WYG_070-7a>¶
(氏易孝經論語傳及圖讖作/五經論時號之曰丨丨丨丨)刪定律令為漢儀(後漢書/應劭傳)¶
(又丨丨丨丨丨丨丨建安元年乃奏之曰夫國之大事/莫尚載籍也載籍也者决嫌疑明是非賞刑之宜允獲)¶
(厥中俾後之人永為監焉故膠東相董仲舒老病致仕/朝廷每有政議數遣廷尉張湯親至陋巷問其得失於)¶
(是作春秋決獄二百三十二事動以經對言之詳矣逆/臣董卓蕩覆王室典憲焚燎靡有孑遺開辟以來莫或)¶
(兹酷今大駕東邁廵省許都㧞出險難其命維新臣累/世受恩榮祚豐衍竊不自揆貪少云補輒撰具律本章)¶
(句尚書舊事廷尉板令決事比例司徒都目五曹詔書/及春秋斷獄凡二百五十篇蠲去復重為之節文又集)¶
(駁議三十篇以類相從凡八十二事其見漢書二十五/漢記四皆刪敘潤色以全本體其二十六博採古今瓌)¶
(瑋之事文章煥炳德義可觀其二十七臣所創造豈繄/自謂必合道𠂻心焉憤邑聊以藉手昔鄭人以乾䑕為)¶
<pb:KR3k0058_WYG_070-7b>¶
(璞鬻之於周宋愚夫亦寳燕石緹䌌十重夫覩之者掩/口盧胡而笑斯文之俗無乃類㫋左氏實云雖有姬姜)¶
(絲麻不棄憔悴菅蒯葢所以代匱也是用敢露頑才厠/於明哲之末雖未足綱紀國體宜洽時雍庻㡬觀察増)¶
(闡聖德惟因萬機之餘暇/遊意省覽焉獻帝善之)辨物類名號識時俗嫌疑(後/漢)¶
(書應劭傳撰風俗通以丨丨丨丨丨丨/丨丨丨丨文雖不典後世服其洽聞)戸牖牆壁各著¶
刀筆(後漢書王充傳以為俗儒守文多失其眞乃閉門/潛思絶慶弔之禮丨丨丨丨丨丨丨丨著論衡八)¶
(十五篇二/十餘萬言)以為談助(後漢書王充傳注袁山松書曰充/所作論衡中土未有傳者蔡邕入)¶
(吳始得之恒祕/玩丨丨丨丨)不欲章顯其名號潛夫論(後漢書王符/傳隐居著書)¶
(三十餘篇以譏當時失得丨丨丨丨丨丨故丨曰丨/丨丨其指訐時短討讁物情足以觀見當時風政)人¶
<pb:KR3k0058_WYG_070-8a>¶
主宜寫一通置之座側(後漢書崔寔傳論當世便事數/十條名曰政論指切時要言辨)¶
(而确當世稱之仲長統曰凡/丨丨丨丨丨丨丨丨丨丨)匡老反韓復孟(後漢書劉/陶傳陶著)¶
(書數十萬言又作七曜論丨丨子丨丨非丨丨軻及/上書言當世便事條教賦奏書記辨疑凡百餘篇)漢¶
四百歳元其興矣(後漢書張衡傳衡善機巧尤致思於/天文隂陽歴算常躭好元經謂崔瑗)¶
(曰吾觀太元方知子雲妙極道數乃與五經相擬非徒/傳記之屬使人難論陰陽之事漢家得天下二百歳之)¶
(書也復二百歳殆將終乎所以作者之數必/顯一世當然之符也丨丨丨丨丨丨丨丨)載之兼兩¶
(後漢書吳祐傳父恢為南陽太守祐年十二隨從到官/恢欲殺青簡以寫經書祐諫曰今大人踰越五嶺遠在)¶
(海濵其俗誠陋然舊多珍怪上為國家所疑下為權威/所望此書若成則丨丨丨丨昔馬援以薏苡興謗王陽)¶
<pb:KR3k0058_WYG_070-8b>¶
(以衣囊徼名嫌疑之間誠先賢所慎也/恢乃止撫其首曰吳氏世不乏季子矣)大衍元基(後漢/書王)¶
(景傳初景以為六經所載皆有卜筮作事舉止質於蓍/龜而衆書錯糅吉凶相反乃參紀衆家數術文書冡宅)¶
(禁忌堪輿日相之屬適於/事用者集於丨丨丨丨云)詩細長於論衡(後漢書趙曄/傳&KR0929;著吳越)¶
(春秋詩細歴神淵蔡邕至㑹稽讀丨丨而歎息/以為丨丨丨丨邕還京師傳之學者或誦習焉)竹簡小¶
篆(晉書武帝紀汲郡人不凖掘魏襄王冢/得丨丨丨丨古書十餘萬言藏於祕府)善文(晉書華/廙傳廙)¶
(栖遲家巷垂十載教誨子孫講誦經/典集經書要事名曰丨丨行於世)四部六錄(晉書傳/元傳撰)¶
(論經國九流及三史故事評斷得失各為區例名為傳/子為内外中篇凡有丨丨丨丨合百四十首數十萬言)¶
(并文集百餘/卷行於世)發明竒趣振起元風(晉書向秀傳莊周著/内外數十篇歴世方)¶
<pb:KR3k0058_WYG_070-9a>¶
(士雖有觀者莫適論其㫖綂也秀乃為之隐解丨丨丨/丨丨丨丨丨讀之者超然心悟莫不自足一時也惠帝)¶
(之世郭象又述而廣之儒墨/之迹見鄙道家之言遂盛焉)道家之言(見/上)父子證明足¶
以為審(晉書曹志傳帝嘗閲六代論問志曰是卿先王/所作邪志對曰先王有手所作目録請歸尋按)¶
(還奏曰按録無此帝曰誰作志曰以臣所聞是臣族父/冏所作以先王文高名著欲令書傳於後是以假托帝)¶
(曰古來亦都有是顧謂公卿曰丨丨/丨丨丨丨丨丨自今以後可無復疑)正與人意闇同(晉/書)¶
(庾敳傳嘗讀老莊/曰丨丨丨丨丨丨)竊注(晉書郭象傳先是注莊子者數/十家莫能究其㫖統向秀於舊)¶
(注外而為解義妙演竒致大暢元風惟秋水至樂二篇/未竟而卒秀子幼其義零落然頗有别本遷流象為人)¶
(行薄以秀義不傳於世遂丨以為已丨乃自注秋水至/樂二篇又易馬蹄一篇其餘衆篇或㸃定文句而已其)¶
<pb:KR3k0058_WYG_070-9b>¶
(後秀義别本出故今有/向郭二莊其義一也)向郭二莊(見/上)魏國史書(晉書束/晳傳初)¶
(太康二年汲郡人不凖盜發魏襄王墓或言安釐王冡/得竹書數十車其紀年十三篇記夏以來至周幽王為)¶
(犬戎所滅以事接之三家分仍述魏事至安釐王之二/十年葢丨丨之丨丨大畧與春秋皆多相應其中經傳)¶
(大異則云夏年多殷益干啟位啟殺之太甲殺伊尹文/丁殺季歴自周受命至穆王百年非穆王壽百歳也幽)¶
(王既亡有共伯和者攝行天子事非二相共和也其易/經二篇與周易上下經同易繇陰陽卦二篇與周易畧)¶
(同繇辭則異卦下易經一篇似說卦而異公孫叚二篇/公孫叚與邵陟論易國語二篇言楚晉事名三篇似禮)¶
(記又似爾雅論語師春一篇書左傳諸卜筮師春似是/造書者姓名也瑣語十一篇諸國卜夢妖怪相書也梁)¶
(邱藏一篇先叙魏之世數次言邱藏金玉事繳書二篇/論弋射法生封一篇帝王所封大歴二篇鄒子談天類)¶
<pb:KR3k0058_WYG_070-10a>¶
(也穆天子傳五篇言周穆王㳺行四海見帝臺西王母/圖詩一篇畫贊之屬也又雜書十九篇周食田法周書)¶
(論楚事周穆王羙人盛姬死事大凡七十五篇七篇簡/書折壞不識名題冡中又得銅劍一枚長二尺五寸漆)¶
(書皆科斗字初發冡者燒䇿照取寳物及官収之多燼/簡斷札文既殘缺不復詮次武帝以其書付祕書校綴)¶
(次第尋考指歸而以今文寫之晳在/制作得觀竹書隨疑分釋皆有義證)燼簡(見/上)考正汲冡¶
書(晉書王接傳時祕書丞衛恒丨丨丨丨丨未訖而遭/難佐著作郎束晳述而成之事多證異義時東萊太)¶
(守陳留王庭堅難之亦有證據晳又釋難而庭堅已亡/散騎侍郎潘㴞謂接曰卿才學理議足解二子之紛可)¶
(試論之接遂詳其得失摯虞謝/衡皆博物多聞咸以為允當)鬼董狐(晉書干寳傳撰/集古今神祗靈)¶
(異人物變化名為搜神記凡二十卷/以示劉惔惔曰卿可謂丨之丨丨)江左文志(宋書眀/帝紀好)¶
<pb:KR3k0058_WYG_070-10b>¶
(讀書愛文義在藩時撰丨丨以來丨章/丨又續衛瓘所注論語二卷行於世)代手板(宋書禮/志巾以)¶
(葛為之形如幘而横著之古尊卑共服也今國子太/學生冠之服单衣以為朝服執一卷經以丨丨丨)藏¶
廣内(宋書百官志漢西京圖籍所丨有天府石渠蘭/臺石室延閤丨丨之府是也東京圖書在東觀)襄¶
陽科斗書考工記(齊書文惠太子傳時丨丨有盜發古/冡者相傳云是楚王冡大獲寳物玉)¶
(屐玉屏風竹簡書青絲編簡廣數分長二尺皮節如新/盜以把火自照後人有得十餘簡以示撫軍王僧䖍僧)¶
(䖍云是丨丨丨丨丨/丨周官所闕文也)元徽四部(齊書王儉傳超遷秘書/丞上表求校墳籍依七)¶
(畧撰七志四十卷上表獻之表/辭甚典又撰定丨丨丨丨書目)言家口實(齊書王僧䖍/傳論註百氏)¶
(荆州八袠又才性四本聲無哀樂皆丨丨丨丨如客至/之有設也汝皆未經拂耳瞥目豈有庖廚不修而欲延)¶
<pb:KR3k0058_WYG_070-11a>¶
(大賔/者哉)荆州八袠(見/上)如客至有設(見/上)玉以比德海從上善¶
(齊書張融傳融自名集為玉海司徒褚/淵問玉海名融答丨丨丨丨丨丨丨丨)十八州士族譜¶
(齊書賈淵傳先是譜學未有名家淵祖弼之廣集百氏/譜記専心治業晉太元中朝廷給弼之令史書吏撰定)¶
(繕寫藏秘閣乃遷左民曹淵父及淵三世傳學凡丨丨/丨丨丨丨合百帙七百餘卷該究精悉當世莫比永明)¶
(中衛軍王儉抄次百/家譜與淵參懐撰定)給令史書吏撰定繕寫(見/上)治縣譜¶
(齊書傳琰傳父僧佑山陰東土大縣難為長官僧佑在/縣有稱琰尤明察父子並著奇績江左鮮有匹云諸傅)¶
(有丨丨丨子孫/相傳不以示人)正先儒之迷開古聖之㫖(梁書武帝紀/造制㫖孝經)¶
(義周易講疏及六十四卦二繫文言序卦等義樂社義/毛詩答問春秋答問尚書大義中庸講疏孔子正言老)¶
<pb:KR3k0058_WYG_070-11b>¶
(子講疏凡二百餘卷並丨丨丨丨丨丨丨丨/丨丨王侯朝臣皆奉表質疑高祖皆為解釋)緗素(梁書/昭明)¶
(太子傳遍該丨丨殫極邱/墳幐帙充積儒墨區分)幐帙(見/上)京師莫比(梁書沈約/傳聰眀過)¶
(人好墳籍聚書至/二萬卷丨丨丨丨)率多異本(梁書任昉傳昉墳籍無所/不見家雖貧聚書至萬餘)¶
(卷丨丨丨丨昉卒後高祖使學士賀縱共/沈約勘其書曰官所無者就昉家取之)官所無者就¶
家取之(見/上)與沈約任昉家書相埒(梁書王僧孺傳僧孺/好墳籍聚書至萬餘)¶
(卷率多異本丨丨/丨丨丨丨丨丨丨)劉略班蓺虞志荀録(梁書王僧孺傳/除尚書儀曹郎)¶
(遷治書侍御史出為唐令初僧孺與樂安任昉遇竟陵/王西邸以文學友㑹及是將之縣昉贈詩其畧曰丨丨)¶
(丨丨丨丨丨丨伊昔有懐交相欣朂下帷無倦升/高有屬嘉爾晨燈惜余夜燭其為士友推重如此)柱下¶
<pb:KR3k0058_WYG_070-12a>¶
之言(陳書馬樞傳貴爵位者以巢由為桎梏愛山林者/以伊吕為管庫束名實則蒭芥丨丨丨丨玩清虛)¶
(則糠粃席上之説稽之篤論亦各從其好也然支父/有讓王之介嚴子有傲帝之規千載羙談所不廢也)汲¶
郡孔堂玉箱金板(陳書江揔姚察傳論九流七畧之書/名山石室之紀丨丨丨丨之書丨丨)¶
(丨丨之文莫不窮/研㫖奥遍探坎井)豈可以此充食(南史謝僑傳僑素貴/嘗一朝無食其子啟)¶
(欲以班史質錢答曰寧/餓死丨丨丨丨丨丨乎)舒被覆書(南史邱巨源傳虞龢/少好學居貧屋漏恐)¶
(濕墳典乃丨丨丨丨書獲全/而被大濕時人以比高鳳)衆文經(魏書道武帝紀集/博士儒生比衆經)¶
(文字義類相從凡四/萬餘字號曰丨丨丨)採諸經史該洽古義(魏書眀元帝/紀帝禮愛儒)¶
(生好覽史傳以劉向所撰新序説苑於經典正義多有/所闕乃撰新集三十篇丨丨丨丨丨丨丨丨兼資文武)¶
<pb:KR3k0058_WYG_070-12b>¶
(焉/)焚閉房記(魏書孝武帝紀詔曰圖讖之興起於三季/既非經國之典徒為妖邪所憑自今圖讖)¶
(祕緯及名為孔子閉/房記者一皆焚之)百家要事以類相從(魏書宗室暉/傳暉頗愛文)¶
(學招集儒士崔鴻等撰錄丨丨丨丨丨丨丨丨名為科/録凡二百七十卷上起伏羲迄於晉宋凡十四代暉疾)¶
(篤表/上之)代京圖籍莫不審正(魏書高謐傳謐以墳典殘缺/奏請廣訪羣書大加繕寫由)¶
(是丨丨丨丨/丨丨丨丨)主之所好集亦不難(魏書李先傳太祖問/先曰天下書籍凡有)¶
(㡬何朕欲集之如何可備對曰伏羲創制帝王相承以/至於今世傳國記天文祕緯不可計數陛下誠欲集之)¶
(嚴制天下諸州郡縣搜索備送丨丨丨丨/丨丨丨丨太祖於是班制天下經籍稍集)老莊矯誣(魏/書)¶
(崔浩傳性不好丨丨之書每讀不過數十行輙棄之曰/此丨丨之説不近人情必非老子所作老聃習禮仲尼)¶
<pb:KR3k0058_WYG_070-13a>¶
(所師豈設敗法之書以亂先王之教袁生/所謂家人筐篋中物不可揚於王庭也)物祖(魏書劉/懋傳懋)¶
(詩誄賦頌及諸文筆見稱於時又撰/諸噐物造作之始十五卷名曰丨丨)遇新異之書殷勤¶
求訪(魏書常景傳耽好經史愛翫文詞若丨丨丨丨丨/丨丨丨丨或復質買不問價之貴賤必以得為期)¶
炳於東序光於麟閣(魏書孫惠蔚傳惠蔚既入東觀見/典籍未周乃上疏曰臣聞聖皇之)¶
(御世也必幽贊人經參天貳地憲章典故述遵鴻猷故/易曰觀乎天文以察時變觀乎人文以化成天下然則)¶
(六經百氏圖書祕籍乃承天之正術治人之貞範是以/温柔疏逺詩書之教恭儉易良禮樂之道爻彖以精微)¶
(為神春秋以屬辭為化故大訓丨丨丨丨蓺文丨丨丨/丨斯實太平之樞宗勝殘之要道有國之靈基帝王之)¶
(盛業安上靖民敦風羙俗其在兹乎及秦棄學術禮經/冺絶漢興求訪典文載舉先王遺訓燦然復存暨光武)¶
<pb:KR3k0058_WYG_070-13b>¶
(撥亂日不暇給而入洛之書二千餘兩魏晉之世尤重/典墳収亡集逸九流咸備觀其鳩閲史篇訪購經論紙)¶
(竹所載畧盡無遺臣學闕通儒思不及逺徒循章句片/義無立而慈造曲覃厠班祕省忝官承乏惟書是司而)¶
(觀閣舊典先無定目新故雜糅首尾不全有者累帙數/十無者曠年不寫或篇第褫落始末淪殘或文壞字誤)¶
(謬爛相屬篇目雖多全定者少臣今依前丞臣盧昶所/撰甲乙新録欲禆殘補闕損併有無校練句讀以為定)¶
(本次第均寫永為常式其省先無本者廣加推尋搜求/令足然經記浩博諸子紛綸部帙既多章篇紕繆當非)¶
(一二校書歳月可了今求令四門博士及在京儒生四/十人在祕書省専精校考參定字義如蒙聽許則典文)¶
(允正羣書大/集詔許之)入洛二千餘兩(見/上)永嘉舊本(魏書徐遵明/傳知陽平舘)¶
(陶趙世業家有服氏春秋是晉/世丨丨丨丨遵明乃往讀之)手自補治躬加題帖(魏/書)¶
<pb:KR3k0058_WYG_070-14a>¶
(李業興傳業興愛好墳籍鳩集不已丨丨丨丨丨丨丨/丨其家所有垂將萬卷覽讀不息多有異聞諸儒服其)¶
(淵/博)敘為世譜(周書明帝紀幼而好學博覽羣書善屬文/詞彩温麗及即位集公卿以下有文學者)¶
(八十餘人於麟趾殿刋校經史又捃採衆書自/羲農以來迄於魏末丨丨丨丨凡五百卷云)象經(周/書)¶
(武帝紀帝制丨丨/成集百僚講説)赤軸青紙(隋書經籍志中原戰爭相/尋干戈是務文教之盛符)¶
(姚而已宋武入關収其圖籍府藏所/有纔四千卷丨丨丨丨文字古拙)分為三品(隋書經/籍志煬)¶
(帝即位祕閣之書限寫五十副本丨丨丨丨上品紅瑠/璃軸中品紺瑠璃軸下品漆軸於東都觀文殿東西廂)¶
(構屋以貯之東屋藏/甲乙西屋藏丙丁)道聽塗説靡不畢紀(隋書經籍志/小説者街説)¶
(巷語之説也傳載輿人之頌詩羙詢於芻蕘古者聖人/在上史為書瞽為詩工誦箴諫大夫規誨士傳言而庶)¶
<pb:KR3k0058_WYG_070-14b>¶
(人謗孟春徇木鐸以求歌謡廵省觀人詩以知風俗過/則正之失則改之丨丨丨丨丨丨丨丨周官誦訓掌道)¶
(方志以詔觀事道方慝以詔辟忌以知地俗而職方氏/掌道四方之政事與其上下之志誦四方之傳道而觀)¶
(衣物/是也)五厄(隋書牛𢎞傳開皇初遷授散騎常侍祕書監/𢎞以典籍遺逸上表請開獻書之路曰經籍)¶
(所興由來尚矣爻畫肇於庖犧文字生於蒼頡聖人所/以𢎞宣教導博通今古揚於王庭肆於時夏故堯稱至)¶
(聖猶考古道而言舜其大智尚觀古人之象周官外史/掌三皇五帝之書及四方之志武王問黄帝顓頊之道)¶
(太公曰在丹書是知握符御歴有國有家者曷嘗不以/詩書而為教因禮樂而成功也昔周德既衰舊經紊棄)¶
(孔子以大聖之才開素王之業憲章祖述制禮刋詩正/五始而修春秋闡十翼而𢎞易道治國立身作範垂法)¶
(及秦皇馭㝢吞滅諸侯任用威力事不師古始下焚書/之令行偶語之刑先王墳集掃地皆盡本既先亡從而)¶
<pb:KR3k0058_WYG_070-15a>¶
(顛覆臣以圖讖言之經典盛衰信有徴數此則書之一/厄也漢興改秦之弊敦尚儒術建藏書之筴置校書之)¶
(官屋壁山巖往往問出外有太常太史之藏内有延閣/祕書之府至孝成之世亾逸尚多遣謁者陳農求遺書)¶
(於天下詔劉向父子讎校篇籍漢之典文於斯為盛及/王莾之末長安兵起宫室圖書並從焚燼此則書之二)¶
(厄也光武嗣興尤重經誥未及下車先求文雅於是鴻/生鉅儒繼踵而集懷經負帙不逺斯至肅宗親臨講肄)¶
(和帝數幸書林其蘭臺石室鴻都東觀祕牒填委更倍/於前及孝獻移都吏民擾亂圖書縑帛皆取為帷囊所)¶
(収而西裁七十餘乘屬西京大亂一時燔蕩此則書之/三厄也魏文代漢更集經典皆藏在祕書内外三閣遣)¶
(祕書郎鄭默刪定舊文時之論者羙其朱紫有别晉氏/承之文籍尤廣晉祕書監荀朂定魏内經更著新簿雖)¶
(古文舊簡猶云有缺新章後録鳩集已多足得恢𢎞正/道訓範當世屬劉石憑陵京華覆滅朝章國典從而失)¶
<pb:KR3k0058_WYG_070-15b>¶
(墜此則書之四厄也永嘉之後寇竊競興因河據洛跨/秦帯趙論其建國立家雖傳名號憲章禮樂寂滅無聞)¶
(劉裕平姚収其圖籍五經子史纔四千卷皆赤軸青紙/文字古拙僭偽之盛莫過二秦以此而論足可明矣故)¶
(知衣冠軌物圖畫記注播遷之餘皆歸江左晉宋之際/學蓺為多齊梁之間經史彌盛宋祕書丞王儉依劉氏)¶
(七畧撰為七志梁人阮孝緒亦為七録總其書數三萬/餘卷及侯景渡江破滅梁室祕省經籍雖從兵火其文)¶
(德殿内書史宛然猶存蕭繹據有江陵遣將破平侯景/収文德之書及公私典籍重本七萬餘卷悉送荆州故)¶
(江表圖書因斯盡萃於繹矣及周師入郢繹悉焚之於/外城所収十纔一二此則書之五厄也後魏爰自幽方)¶
(遷宅伊洛日不暇給經籍闕如周氏創基關右戎車未/息保定之始書止八千後加収集方盈萬卷髙氏據有)¶
(山東初亦採訪驗其本目殘缺猶多及東夏初平獲其/經史四部重雜三萬餘卷所益舊書五千而已今御書)¶
<pb:KR3k0058_WYG_070-16a>¶
(單本合一萬五千餘卷部帙之間仍有殘缺比梁之舊/目止有其半至於隂陽河洛之篇醫方圖譜之説彌復)¶
(為少臣以經書自仲尼以後迄於當今年踰千載數遭/丨丨興集之期屬膺聖世伏惟陛下受天明命君臨區)¶
(宇功無與二德冠往初自華夏分離&KR0595;倫攸斁其間雖/霸王遞起而世難未夷欲崇儒業時或未可今圡宇邁)¶
(於三王民黎盛於兩漢有人有時正在今日方當大𢎞/文教納俗升平而天下圖書尚有遺逸非所以仰協聖)¶
(情流訓無窮者也臣史籍是司寢興懐懼昔陸賈奏漢/祖云天下不可馬上治之故知經邦立政在於典謨矣)¶
(為國之本莫此攸先今祕藏見書亦足披覽但一時載/籍須令大備不可王府所無私家乃有然士民殷雜求)¶
(訪難知縱有知者多懐恡惜必湏勒之以天威引之以/微利若猥發明詔兼開購賞則異典必臻觀閣斯積重)¶
(道之風超於前世不亦善乎伏願天監少垂照察上納/之於是下詔獻書一卷賚縑一匹一二年間篇籍稍備)¶
<pb:KR3k0058_WYG_070-16b>¶
獻書一卷賚縑一匹(見/上)取方月數用比星周(隋書潘徽/傳上柱國)¶
(太尉揚州總管晉王握珪璋之寳履神明之德隆化讚/傑藏用顯仁地居周邵業冠河楚允文允武多才多蓺)¶
(戎衣而籠關塞朝服而掃江湖収杞梓之才闢康莊之/舘加以佃漁六學網羅百氏繼稷下之絶軌𢎞泗上之)¶
(淪風賾無隐而不探事有難而必綜至於采標錄錯華/垂丹篆刑名長短儒墨是非書圃翰林之域理窟談叢)¶
(之内謁者所求之餘侍醫所校之逸莫不澄涇辨渭拾/珠棄蚌以為質文遞改損益不同明堂曲臺之記南宫)¶
(東觀之説鄭王徐賀之答崔譙何庾之論簡牒雖盈菁/華葢鮮乃以宣條暇日聽訟餘晨娛情窺寳之鄉凝相)¶
(觀濤之岸摠括油素躬披緗縹芟蕪刈楚振領提綱去/其繁雜撮其指要勒成一家名曰江都集禮凡十二帙)¶
(一百二十卷丨丨丨丨丨丨丨丨/軍國之義存焉人倫之紀備矣)家書多祕閣(北史魏/宗室晏)¶
<pb:KR3k0058_WYG_070-17a>¶
(傳晏好集圖籍丨丨丨丨丨諸有/假借咸不逆其意亦以此見稱)七誘十醉(北史陸俟/傳暐擬急)¶
(就篇為悟蒙章及丨丨丨丨/章表數十篇按暐俟曾孫)創立簿籍據闕添寫(舊唐/書文)¶
(宗紀秋七月戊辰朔御史臺奏祕書省管新舊書五萬/六千四百七十六卷長慶二年已前並無文案大和五)¶
(年以後並不納新書今請丨丨丨/丨丨丨丨丨卷數逐月申臺從之)三教珠英(舊唐書張/易之傳詔)¶
(昌宗撰丨丨丨丨於内乃引文學之士李嶠閻朝隐徐/彦伯張説宋之問崔湜富嘉謀等二十六人分門撰集)¶
(成一千三/百卷上之)朝廷所修皆總知其事(舊唐書許敬宗傳初/高祖太宗兩朝實録)¶
(其敬播所修者頗多詳直敬宗又輙以已愛憎曲事刪/改論者尤之然自貞觀以來丨丨丨丨五代史及晉書)¶
(東殿新書西域圖志文思博要文館詞林累璧瑶山/玉彩姓氏錄新禮丨丨丨丨丨前後賞賚不可勝紀)為¶
<pb:KR3k0058_WYG_070-17b>¶
文選學者本之於憲(舊唐書曹憲傳所撰文選音義甚/為當時所重初江淮間丨丨丨丨)¶
(丨丨丨丨丨又有許淹李善公孫羅復/相繼以文選教授由是其學大興於代)表獻海内華夷¶
圖(舊唐書賈躭傳至十七年又譔成海内華夷圖及古/今郡國縣道四夷述四十卷表獻之曰臣聞地以博)¶
(厚載物萬國棊布海以委輸環外百蠻繡錯中夏則五/服九州殊俗則七戎六狄普天之下莫非王臣昔母邱)¶
(出師東銘不耐甘英奉使西抵條支奄蔡乃大澤無涯/罽賔則懸度作險或道里回逺或名號改移古來通儒)¶
(罕遍詳究臣弱冠之歳好聞方言筮仕之辰注意地理/究觀研考垂三十年絶域之比隣異蕃之習俗梯山獻)¶
(琛之路乘舶來朝之人咸究竟其源流訪求其居處闤/闠之行賈戍貊之遺老莫不聽其言而掇其要閭閻之)¶
(瑣語風謡之小説亦収其是而芟其偽然殷周以降封/畧益明承歴數者八家渾區宇者五姓聲教所及惟唐)¶
<pb:KR3k0058_WYG_070-18a>¶
(為大秦皇罷侯置守長城起於臨洮孝武却地開邉障/塞限於鷄鹿東漢則哀牢請吏西晉則裨離結轍隋室)¶
(列四郡於卑和海西創三州於扶南江北遼陽失律因/而棄之高祖神堯皇帝誕膺天命奄有四方太宗繼明)¶
(重熙柔逺能邇踰大磧通道北至仙娥於骨利幹置元/闕州高宗嗣守丕績克廣前烈遣單車賚詔西越葱山)¶
(於波剌斯立疾陵府中宗復配天之業不失舊物睿宗/含先天之量惟新永圖明皇以大孝清内以無為理外)¶
(大宛驥騄歳充内廐與貳師之窮兵黷武豈同年哉肅/宗掃平氛祲潤澤生人代宗剗除殘孽&KR0595;倫攸叙伏惟)¶
(皇帝陛下以上聖之姿當太平之運敦信明義履信包/元惠養黎蒸懐柔遐裔故瀘南貢麗水之金漠北獻余)¶
(吾之馬元化洋溢率土霑濡臣幼切磋於師友長趨侍/於軒墀自揣孱愚叨榮非據鴻私莫答夙夜兢惶去興)¶
(元元年伏奉進止令臣修撰國圖旋即充使魏州汴州/出鎮東洛東都間以衆務不遂専門績用尚虧憂愧彌)¶
<pb:KR3k0058_WYG_070-18b>¶
(切乃力竭衰病思殫所見聞藂於丹青謹令工人畫海/内華夷圖一軸廣三丈從三丈三尺率以一寸折成百)¶
(里别章甫左袵奠髙山大川縮四極於纎縞分百郡於/作繢宇宙雖廣舒之不盈庭舟車所通覽之咸在目并)¶
(撰古今郡國縣道四夷述四十卷中國以禹貢為首外/夷以班史發源郡縣紀其增減蕃落敘其衰盛前地理)¶
(書以黔州屬酉陽今則改入巴郡前西戎志以安國為/安息今則改入康居凡諸疎舛悉從釐正隴西十地播)¶
(棄於永初之中遼東樂浪䧟屈於建安之際曹公棄陘/北晉氏遷江南緣邉累經侵盜故墟日致堙毁舊史撰)¶
(錄十得二三今書搜補所獲大半周禮職方以淄時為/幽州之浸以華山為荆河之鎮既有乖於禹貢又不出)¶
(於淹中多聞闕疑詎敢編次其古郡國題以墨今州縣/題以朱今古殊文執習簡易臣學謝小成才非博物伏)¶
(波之聚米開示衆軍酇侯之圖書方知阨塞企慕/前哲嘗所寄心輙罄庸陋多慚紕繆優詔答之)取周¶
<pb:KR3k0058_WYG_070-19a>¶
禮六官所職撰分門書(舊唐書杜佑傳初開元末劉秩/採經史百家之言丨丨丨丨丨)¶
(丨丨丨丨丨丨三十五卷號曰政典大為時賢稱賞房/琯以為才過劉更生佑得其書尋味厥㫖以為條目未)¶
(盡因而廣之加以開元禮/樂書成二百卷號曰通典)聖賢家誡(舊唐書房元齡傳/元齡嘗戒諸子以)¶
(驕奢沉溺必不可以地望凌人故集古今丨丨丨丨書/於屏風令各取一具謂曰若能留意足以保身成名)¶
瑶山往則維城前軌(舊唐書裴光庭傳開元十七年拜/中書侍郎同中書門下平章事㝷)¶
(兼御史大夫無㡬遷黄門侍郎依舊知政事從廵五陵/廻拜侍中兼吏部尚書又加𢎞文舘學士光庭乃撰丨)¶
(丨丨丨及丨丨丨丨各一卷上表獻之手制褒羙賜絹/五百匹上令皇太子已下於光順門與光庭相見以重)¶
(其諷誡/之意)續春秋傳(舊唐書裴光庭傳光庭又引壽安丞/李融拾遺張琪著作左郎司馬利賔)¶
<pb:KR3k0058_WYG_070-19b>¶
(等令直𢎞文館撰丨丨丨丨上表請以經為御撰而光/庭等依左氏之體為之作傳上又手制褒賞之光庭委)¶
(筆削於李融/書竟不就)沂公史例(舊唐書田𢎞正傳𢎞正樂聞前/代忠孝立功之事於府舍起書)¶
(樓聚書萬餘卷視事之隙與賔佐講論古今言行可/否今河朔有丨丨丨丨十卷𢎞正客為𢎞正所著也)續¶
王儉七志(舊唐書馬懐素傳是時秘書省典籍散落條/疏無叙懐素上疏曰南齊已前墳集舊編王)¶
(儉七志已後著述其數盈多隋志所書亦未詳悉或古/書近出前志闕而未編或近人相傳浮詞鄙而猶記若)¶
(無編録難辨淄澠望括撿近書篇目并前志所遺者丨/丨丨丨丨藏之祕府上於是召學渉之士國子博士尹)¶
(知章等分部撰録并/刋正經史粗創首尾)施架排次大加搜寫(舊唐書禇無/量傳無量以)¶
(内庫舊書自高宗代即藏在宫中漸致遺逸奏請繕寫/刋校以𢎞經籍之道明皇令於東都乾元殿前丨丨丨)¶
<pb:KR3k0058_WYG_070-20a>¶
(丨丨丨丨丨廣采天下異本數年間四部/充備仍引公卿以下入殿前令縱觀焉)吳氏西齋書¶
目(舊唐書吳兢傳兢家聚書頗多嘗/目録其卷第號丨丨丨丨丨丨)御府不逮(舊唐書/韋述傳)¶
(家聚書二萬卷皆自校定鈆槧雖丨丨丨丨也兼古今/朝臣圖歴代知名人畫魏晉已來草𨽻真跡數百卷古)¶
(牌古器藥方格式錢譜璽譜之/類當代名公尺題無不畢備)寫宣(舊唐書王起傳起/文集一百二十卷)¶
(五緯圖十卷丨丨十卷起侍講時或僻字疑/事令中使口宣即以牓字對故名曰寫宣)依春秋著¶
元經依家語為中説(舊唐書王勃傳祖通隋蜀郡司户/書佐大業末棄官歸以著書講學)¶
(為業丨丨丨體例自獲麟後歴秦漢至於後魏丨紀年/之書謂之丨丨又丨孔子丨丨揚䧺法言例丨客主對)¶
(答之説號曰丨丨/皆為儒士所稱)梵本經論六百餘部(舊唐書西戎天/竺國傳貞觀十)¶
<pb:KR3k0058_WYG_070-20b>¶
(年沙門元䇿至其國將丨/丨丨丨丨丨丨丨而歸)四部圖籍(唐書百官志祕書/郎三人從六品上)¶
(掌丨丨丨丨以甲乙丙丁為部皆有三本一曰正二曰/副三曰貯凡課寫功程皆分判校書郎十人正九品上)¶
(正字四人正九品下掌/讐校典籍刋正文章)正副貯(見/上)以古文字參定同異¶
(唐書韓王元嘉傳少好學藏書/至萬卷皆丨丨丨丨丨丨丨丨)文句詳正祕府不及(唐/書)¶
(韓王元嘉傳時籍没者衆惟冲譔家書為多皆丨丨/丨丨丨丨所丨丨按冲越王貞子譔韓王元嘉子)括¶
地志分計州郡繙緝疏録(唐書濮恭王㤗傳司馬蘇最/勸泰延賔客著書如古賢王)¶
(泰乃奏撰丨丨丨於是引著作郎蕭徳言祕書郎顧𦙍/記室叅軍蔣亞卿功曹叅軍謝偃等撰次衛尉供帳光)¶
(禄給食士有文學者多與而貴㳺子弟更相因藉門若/市然㤗悟其過欲速成乃丨丨丨丨丨丨丨丨凡五百)¶
<pb:KR3k0058_WYG_070-21a>¶
(五十篇歴四朞成詔/藏祕閣所賜萬段)採古今禮要為書(唐書叚文昌傳/疏爽任義節不)¶
(為齷齪小行節度使裴胄禮之胄丨/丨丨丨丨丨丨數從文昌質判所疑)手自讎定(唐書蘇/弁傳弁)¶
(聚書至二萬卷丨丨丨/丨當時稱與祕府埒)摹周六官事歸於職(唐書韋述/傳先是詔)¶
(修六典徐堅搆意歳餘嘆曰吾更修七書而六典歴年/未有所適及蕭嵩引述撰定述始丨丨丨丨領其屬丨)¶
(丨丨丨規/制遂定)黄墨精謹(唐書韋述傳述典掌圖書餘四十/年任史官二十年蓄書二萬卷皆)¶
(手校定丨丨丨丨内祕書不逮也/古草𨽻帖祕書古器圖譜無不備)李書樓(唐書李磎傳/磎好學家有)¶
(書至萬卷世號丨丨丨所著/文章及註觧諸書傳甚多)藏必三本(唐書柳仲郢傳/家有書萬卷所)¶
(丨丨丨丨上者貯庫其副常所閲下者幼學焉仲郢嘗/手鈔六經司馬遷班固范&KR0929;史皆一鈔魏晋及南北朝)¶
<pb:KR3k0058_WYG_070-21b>¶
(史再又類所鈔他書凡三十篇號栁氏自/備旁録仙佛書甚衆皆楷小精真無行字)柳氏自備(見/上)¶
金鏡舉要(唐書令狐綯傳知制誥入翰林為學士它夜/召與論人間疾苦帝出丨丨書曰太宗所著)¶
(也卿為我丨其丨綯擿語曰至治未嘗任不肖至亂未/嘗任賢任賢享天下之福任不肖罹天下之禍帝曰善)¶
(朕讀此嘗三復乃已綯再拜曰陛下必欲興/王業捨此孰先詩曰惟其有之是以似之)十金易一¶
筆百金償一篇(唐書鍾傳傳傳以彭玕為吉州刺史玕/通左氏春秋嘗募求西京石經厚賜以)¶
(金揚州人至相語曰丨丨丨丨丨丨丨/丨丨丨况得士乎故士人多往依之)桂苑珠叢(唐書/曹憲)¶
(傳於小學家尤䆳自漢杜林衛宏以後古文亡絶至憲/復興煬帝令與諸儒譔丨丨丨丨規正文字又註廣雅)¶
(學者推其該/藏於祕書)炱朽蟫斷(唐書馬懐素傳有詔句校祕書/時文籍盈漫皆丨丨丨丨籖幐)¶
<pb:KR3k0058_WYG_070-22a>¶
(紛舛懐素建白願召/宿學巨儒就校謬缺)閫外春秋(宋史李瓊傳瓊幼好學/渉獵史傳挾䇿詣太原)¶
(㑹唐莊宗屬募勇士即應募與周祖等十人約為兄弟/周祖與瓊情好尤宻嘗造瓊見其危坐讀書因問所讀)¶
(何書瓊曰此丨丨丨丨所謂以正守國以奇/用兵較存亾治亂記賢愚成敗皆在此也)良產(宋史/鄭樵)¶
(傳字漁仲興化軍莆田人同郡林霆字時隐擢政和進/士第博學深象數與樵為金石交林光朝嘗師事之聚)¶
(書數千卷皆自校讐謂子/孫曰吾為汝曹獲丨丨矣)識以玉章(元史仁宗紀遣使/四方旁求經籍丨)¶
(丨丨刻印丨/命近侍掌之)墨莊(元史申屠致逺傳聚/書萬卷名曰丨丨)羣玊䇿府(穆天/子傳)¶
(辛卯天子北征東還乃循黑水癸巳至於丨丨之山容/氏之所守曰羣玉田山知阿平無險四徹中繩先王之)¶
(所謂丨丨注言往古帝王以為藏/書冊之府所謂藏之名山者也)典册法書(焦氏易林/丨丨丨丨)¶
<pb:KR3k0058_WYG_070-22b>¶
(藏在/蘭臺)宛委金簡(吳越春秋禹傷父功不成循江泝河盡/濟甄淮乃勞身焦思以行七年聞樂不)¶
(聽過門不入冠掛不顧履遺不躡功未及成愁然沈思/乃案黄帝中經歴葢聖人所記曰在於九山東南天柱)¶
(號曰丨丨赤帝在闕其巖之巔承以文玉覆以磐石其/書丨丨青玉為字編以白銀皆瑑其文禹乃東廵登衡)¶
(嶽血白馬以祭不幸所求禹乃登山仰天而嘯因夢見/赤繡衣男子自稱元夷蒼水使者聞帝使文命於斯故)¶
(來候之非厥歳月將告以期無為戲吟故倚歌覆釡之/山東顧謂禹曰欲得我山神書者齋於黄帝巖嶽之下)¶
(三日庚子登山發石金簡之書存矣禹退又齋三日庚/子登宛委山發金簡之書案金簡玉字得通水之理)¶
青玉為字編以白銀(見/上)益記(吳越春秋遂巡行四瀆與/益䕫共謀行到名山大澤)¶
(召其神而問之山川脉理金玉所有鳥獸昆蟲之類及/八方之民俗殊國異域土地里數使丨疏而丨之故名)¶
<pb:KR3k0058_WYG_070-23a>¶
(之曰山/海經)傳書猶窗牗(王充論衡開户内日之光日光不/能照幽鑿窗啟牗以助户眀也夫)¶
(一經之説猶日明也助以丨丨丨丨丨也百家/之言令人曉眀非徒窗牗之開日光之照也)菜果甘¶
甜蜜酪辛苦(王充論衡俗好髙古而稱所聞前人/之業丨丨丨丨後人新造丨丨丨丨)樂於¶
居千石官富於積猗頓財(王充論衡故曰玩揚子雲之/篇丨丨丨丨丨之丨挾桓君)¶
(山之書丨丨/丨丨丨之丨)素丞相之跡存於新論(王充論衡孔子不/王素王之業在於)¶
(春秋然則桓君山丨丨/丨丨丨丨丨丨丨者也)蕞殘玉屑(王充論衡古今作書/者非一各穿鑿失經)¶
(之實傳違聖人質故謂之丨丨比之丨丨故/曰蕞殘滿車不成為道玉屑滿篋不成為寳)緯書(荀悦/申鑒)¶
(世稱丨丨仲尼之作也臣悦叔父故司空爽辨之/葢發其偽也其起於中興之前終張之徒之作乎)載數¶
<pb:KR3k0058_WYG_070-23b>¶
車於王粲(張華博物志蔡邕有書萬/卷漢末年丨丨丨丨丨丨)字中皆挾風霜(葛/洪)¶
(西京雜記淮南王安著鴻烈二十一篇鴻大也烈明也/言大明禮教號為淮南子一曰劉安子自云丨丨丨丨)¶
(丨丨揚子雲以/為一出一入)字直千金(葛洪西京雜記公孫𢎞著公/孫子言刑名事亦謂丨丨丨)¶
(丨/)書倉(王嘉拾遺記曹曾魯人也天下名書上古以來/文篆訛落者曾皆刋正垂萬卷餘及國難既夷)¶
(収天下遺書於曽家連車繼軌輸於王府曾慮先/文湮没乃積石為倉以藏書故謂曺氏為丨丨)充箱¶
照軫(劉勰文心雕龍迄至魏晉作者間出讕言/兼存璅語必録類聚而求亦丨丨丨丨矣)受龍圖¶
作握河記(酈道元水經注粤在伏羲受龍馬圖於河八/卦是也故命歴序曰河圖帝王之階圖載江)¶
(河小川州界之分野後堯壇於河丨丨/丨丨丨丨丨逮虞舜夏商咸亦受焉)埋緼歳久編韋¶
<pb:KR3k0058_WYG_070-24a>¶
稀絶(酈道元水經注穆天子竹書及山海經皆丨丨丨/丨丨丨丨丨書䇿落次難以輯綴後人假合多差)¶
(逺意至若訪地脈川不與/經符驗程凖途故自無㑹)石室積卷(酈道元水經注河/北有層山山甚靈)¶
(秀山峯之上立石數百丈亭亭桀豎競勢爭髙逺望嵾/嵾若攢圖之托霄上其下層巖峭舉壁岸無階縣巖之)¶
(中多丨丨焉室中若有丨丨矣而/世士罕有津逮者因謂之積書巖)觀天下書未遍不得¶
妄下雌黄(顏氏家訓丨丨丨丨丨丨丨丨丨丨丨丨或/彼以為非此以為是或本同末異或兩文皆)¶
(欠不可偏/信一隅也)黄卷(宋祁筆記古人寫書盡/用黄紙故謂之丨丨)睿吾識(宋祁筆/記今華)¶
(吾體者衣冠也榮吾私者官禄也謹/吾履者禮法也丨丨丨者詩書也)六籍奴婢(錢希白/南部新)¶
(書劉蕡精於儒術嘗看文中子忿然言曰才非殆庶擬/上聖述作不亦過乎客曰文中子於六籍何如蕡曰若)¶
<pb:KR3k0058_WYG_070-24b>¶
(以人望人文中子於六籍猶奴婢之於/郎主也世遂以文中子為丨丨丨丨)投缾(黄鑑楊文/公談苑人)¶
(言白居易作六帖以陶家缾數千各題門目作七層架/列置齋中命諸生采集其事類丨丨倒取之採錄成書)¶
(故其所記時/代多無次序)悞書以雌黄塗(沈括夢溪筆談館閣新書/淨本有丨丨處丨丨丨丨)¶
(之嘗校改字之法刮洗則傷紙紙貼之又易脱粉塗則/字不没塗數遍方能漫滅惟雌黄一漫則滅仍久而不)¶
(脱古人謂之鉛黄/葢用之有素矣)古書托名(何薳春渚紀聞丨丨丨丨/先君為武學博士日被㫖)¶
(校正武舉孫吳等七書先君言六韜非太公所作内有/考證處先以稟司業朱服服言此書行之已久未易遽)¶
(廢也又疑李衛公對問亦非是後為徐州教授與陳無/已為交代陳云嘗見東坡先生言世傳王氏元經薛氏)¶
(傳關子明易傳李衛公對問皆阮逸著撰逸嘗以學示/奉常公也非獨此世傳龍城記載六丁取易説事樹萱)¶
<pb:KR3k0058_WYG_070-25a>¶
(錄載杜陵老李太白諸人賦詩事詩體一律而龍城記/乃王銍性之所為樹萱録劉燾無言自撰也至於書刻)¶
(亦然小字樂毅論實王著所書李太白醉草則/葛叔忱戯欺其婦公者山谷道人嘗言之矣)酉陽逸¶
典(吳曽能改齋漫錄荆州記曰小酉山上石穴有書千/卷相傳秦人於此學因扃之故梁湘東王山賦云訪)¶
(丨丨之丨丨余乃悟段/成式名書之所自也)太極為堂奥乾坤為門戸(邵伯/温聞)¶
(見前錄康節先公所著皇極經世書以元㑹運世之數/推之千歳之日可坐致也以丨丨丨丨丨丨丨丨丨丨)¶
(包括六經隂陽剛柔行乎其間消息盈虛相為盛/衰皇王帝伯相為治亂其肯為訓解之學也哉)鎮庫¶
書(徐度却掃編予所見藏書之富莫如南都王仲至侍/郎家聞之其子彦朝云其先人每得一書必以廢紙)¶
(草傳之又求别本叅校至無差悞乃繕寫之必以鄂州/蒲圻縣紙為册以其𦂳慢厚薄得中也每册不過三四)¶
<pb:KR3k0058_WYG_070-25b>¶
(十葉恐其厚而易壞也此本傳以借人及子弟觀之又/别寫一本尤精好以絹素背之號丨丨丨非已不得見)¶
(也/)葉子(程大昌演繁露古書皆卷/至唐始為丨丨今書册也)南遷二友(陸游老學/庵筆記東)¶
(坡在嶺海間最喜讀陶淵明柳子厚二集謂之丨丨丨/丨予讀宋白尚書玉津雜詩有云坐卧將何物陶詩與)¶
(柳文則前人葢有/與公暗合者矣)用油拳紙(王明清揮塵後錄余家之/所有幸而僅存者葢自吾)¶
(祖田曹始畜之至余三世矣書多丨丨丨丨方册如笏/頭青縑為標字體工拙不一史記晉書或為行書筆墨)¶
(尤勁其末用越州觀察使印亦有江氏所/題余在杭州命善書者補其缺未具也)星分綺錯(王/明)¶
(清揮麈餘話至若秘書之建典籍是藏法西崑之玉府/萃東壁之靈光凡微言大義之淵源秘籙幽經之浩博)¶
(貫九流包七畧四部丨丨萬卷丨丨犀/軸牙籖煇燿有爍金匱石室載嚴封鑰)禽經洞究物理¶
<pb:KR3k0058_WYG_070-26a>¶
　(王楙野客叢書丨丨止一卷不載所著人名自漢七畧/隋經籍志唐藝文志本朝崇文書目皆不載觀其丨丨)¶
　(丨丨殆非常人所為觀埤雅及諸書述禽經所載而今/禽經無之尚數十條如鶴以怨望鴟以貪顧鷄以嗔視)¶
　(鴨以怒嗔雀以猜懼燕以狂盱鶯以喜囀烏以悲啼鳶/以饑鳴鴿以潔唳梟以凶呌鴟以愁嘯鵞飛則蜮沉鵙)¶
　(鳴則蚓結鵲俯鳴則隂仰鳴則晴陸生之鳥咮多鋭而/善啄水生之鳥咮多圓而善唼短脚者多伏長脚者多)¶
　(立凡此在今書皆所/不聞疑禽經非全本)以甲乙分十門(陶宗儀輟耕錄莊/蓼塘住松江府上)¶
　(海縣青龍鎮嘗為宋祕書小史其家蓄書數萬卷且多/手抄者經史子集山經地志醫卜方伎稗官小説靡所)¶
　(不具書目丨/丨丨丨丨丨)瑯嬛福地(伊世珍瑯嬛記張茂先博學强/記嘗為建安從事游於洞宫遇)¶
　(一人於途問華曰君讀書㡬何華曰華之未讀者則二/十年内書葢有之也若二十年外則華固已盡讀之矣)¶
<pb:KR3k0058_WYG_070-26b>¶
　(其人論議超然華頗内服相與驩甚因共至一處大石/中忽然有門引華入數歩則别是天地宫室嵯峨引入)¶
　(一室中陳書滿架其人曰此歴代史也又至一室則曰/萬國志也毎室各有竒書惟一室屋宇頗髙封識甚嚴)¶
　(有二犬守之華問故答曰此皆玉京紫微金真七暎丹/書紫字諸祕籍指二犬曰此龍也華歴觀諸室書皆漢)¶
　(以前事多所未聞者如三墳九邱檮杌春秋亦皆在焉/華心樂之欲賃住數十日其人笑曰君癡矣此豈可賃)¶
　(地耶即命小童送出華問/地名對曰丨丨丨丨也)¶
　¶
　¶
御定子史精華卷七十¶
