# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:28.437883
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷一百十
<pb:KR3k0058_WYG_110-1a>¶
　欽定四庫全書¶
御定子史精華卷一百十¶
　　釋道部四¶
　　　道下¶
　家人筐篋中物(魏書崔浩傳性不好老莊之書每讀不/過數十行輒棄之曰此矯誣之説不近)¶
　(人情必非老子所作老聃習禮仲尼所師豈設敗法文/書以亂先王之教袁生所謂丨丨丨丨丨丨不可揚於)¶
　(王庭/也)神中錄圖新經(魏書崔浩傳既得歸第因欲修服/食養性之術而㓂謙之有丨丨丨)¶
　(丨丨丨浩/因師之)餐玉法(魏書李子預傳歴祕書令齊郡王友/出為征西大將軍長史帶馮翊太守)¶
<pb:KR3k0058_WYG_110-1b>¶
　(積數年府解罷郡遂居長安每羡古人丨丨之丨乃採/訪藍田躬徃攻掘得若環璧雜器形者大小百餘稍得)¶
　(麤黑者亦篋盛以還而至家觀之皆光潤可/玩預乃椎七十枚為屑日服食之餘多惠人)神王之宗¶
　飛仙之主(魏書釋老志道家之原出於老子其自言也/先天地生以資萬類上處玉京為丨丨丨丨)¶
　(下在紫微為丨丨丨丨千變萬化有德不德隨感應物/厥迹無常授軒轅於峩嵋教帝嚳於牧德大禹聞長生)¶
　(之訣尹喜受道德之㫖至於丹書紫字昇元飛歩之經/玉石金光妙有靈洞之説如此之文不可勝紀其為教)¶
　(也咸蠲去邪累澡雪心神積行樹功/累德增善乃至白日昇天長生世上)丹書紫字昇元飛¶
　歩之經玉石金光妙有靈洞之説(見/上)天官章本(魏書釋/老志及)¶
　(張陵受道於鵠鳴因傳丨丨丨丨千有二百弟子相授/其事大行齋祠跪拜各成法道有三元府百二十官一)¶
<pb:KR3k0058_WYG_110-2a>¶
(切諸神咸所統攝又稱刼數頗類佛經其延康龍漢赤/明開皇之屬皆其名也及其刼終稱天地俱壊其書多)¶
(有禁祕非其徒也不得輒觀至於化金銷玉行符勅水/竒方妙術萬等千術上云羽化飛天次稱消災滅禍故)¶
(好異者徃徃/而尊事之)化金銷玉行符勅水(見/上)仙人博士(魏書釋/老志太)¶
(祖好老子之言誦詠不倦天興中儀曹郎董謐因獻服/食仙經數十篇於是置丨丨丨丨立仙坊煮鍊百藥封)¶
(西山以供其薪蒸令死罪者試服之非其本心多死無/騐太祖猶將修焉太醫周澹苦其煎採之役欲廢其事)¶
(乃隂令妻貨仙人博士張曜妾得曜隱罪曜懼死因請/辟榖太祖許之給曜資用為造静堂於苑中給灑掃民)¶
(二家而錬藥之官仍為不/息久之太祖意少懈乃止)未便得仙政可為帝王師(魏/書)¶
(釋老志世祖時道士㓂謙之字輔眞南雍州刺史讚之/弟自云冦恂之十三世孫早好仙道有絶俗之心少修)¶
<pb:KR3k0058_WYG_110-2b>¶
(張魯之術服食餌藥歴年無效幽誠上逹有仙人成公/興不知何許人至謙之從母家傭賃謙之嘗覲其姨見)¶
(興形貎甚彊力作不倦請囘賃興代己使役乃將還令/其開舍南辣田謙之樹下坐算興懇一發致勤時来㸔)¶
(算謙之謂曰汝但力作何為看此二三日後復來看之/如此不已後謙之算七曜有所不了惘然自失興謂謙)¶
(之曰先生何為不懌謙之曰我學算累年而近算周髀/不合以此自愧且非汝所知何勞問也興曰先生試隨)¶
(興語布之俄然便決謙之歎伏不測興之深淺請師事/之興固辭不肯但求謙之為弟子未㡬謂謙之曰先生)¶
(有意學道豈能與興隱遁謙之欣然從之興乃令謙之/絜齋三日共入華山令謙之居一石室自出採藥還與)¶
(謙之食藥不復饑乃將謙之入嵩山有三重石室令謙/之住第二重歴年興謂謙之曰興出後當有人將藥來)¶
(但得食之莫為疑怪尋有人將藥而至皆是毒蟲臭惡/之物謙之大懼出走興還問狀謙之具對興歎息曰先)¶
<pb:KR3k0058_WYG_110-3a>¶
(生丨丨丨丨丨丨丨丨丨丨耳興事謙之七年而謂之/曰興不得久留明日中應去興亡後先生幸為沐浴自)¶
(當有人見迎興乃入第三重石室而卒謙之躬自沐浴/明日中有叩石室者謙之出視見兩童子一持法服一)¶
(持鉢及錫杖謙之引入至興尸所興歘然而起著衣持/鉢執杖而去先是有京兆覇城人王胡兒其叔父亡頗)¶
(有靈異曾將胡兒至嵩高别嶺同行觀望見金室玉堂/有一舘尤珍麗空而無人題曰成公興之舘胡兒怪而)¶
(問之其叔父曰此是仙人成公興舘坐失火燒七間屋/被讁為寇謙之作弟子七年始知謙之精誠遠通興乃)¶
(仙者讁/滿而去)仙人成公興舘(見/上)雲中音誦新科之誡(魏書釋/老志謙)¶
(之守志嵩岳精專不懈以神瑞二年十月乙邜忽遇大/神乘雲駕龍道從百靈仙人玉女左右侍衛集止山頂)¶
(稱太上老君謂謙之曰徃辛亥年嵩岳鎭靈集仙宫主/表天曹稱自天師張陵去世已來地上曠誠修善之人)¶
<pb:KR3k0058_WYG_110-3b>¶
(無所師授嵩岳道士上谷冦謙之立身直理行合自然/才任軌範首處師位吾故來觀汝授汝天師之位賜汝)¶
(丨丨丨丨丨丨丨丨二十卷號曰並進言吾此經誡自/天地開闢以來不傳於世今運數應出汝宣吾新科清)¶
(整道教除去三張偽法租米錢税及男女合氣之術大/道清虛豈有斯事專以禮度為首而加之以服食閉練)¶
(使王九疑人長客之等十二人授謙之服氣導引口訣/之法遂得辟糓氣盛體輕顏色殊麗弟子十餘人皆得)¶
(其/術)牧土宫王(魏書釋老志奉常八年十月戊戌有收圭/師李譜文來臨嵩岳云老君之元孫昔居)¶
(代郡桑乾以漢武之世得道為丨丨丨丨領治三十六/土人鬼之政地方十八萬里有竒蓋歴術一章之數也)¶
(其中為方萬里者有三百六十萬遣弟子宣教云嵩岳/所綂廣漢平土萬萬里以授謙之作誥曰吾處天宫敷)¶
(演眞法處汝道年二十二歲除十年為竟蒙其餘十二/年教化雖無大功且有百授之勞今賜汝遷入内宫太)¶
<pb:KR3k0058_WYG_110-4a>¶
(眞太寶九州眞師治鬼師治民師繼天師四錄修勤不/懈依勞復遷賜汝天中三眞太文録劾召百神以授弟)¶
(子文録有五等一曰隂陽太官二曰正府眞官三曰正/房眞官四曰宿宫散官五曰並進録主壇位禮拜衣冠)¶
(儀式各有差品凡六十餘卷號曰録圖眞經付汝奉持/轉佐北方泰平眞君出天宫静論之法能興造克就則)¶
(起眞仙矣又地上生民末刼垂及其中行教甚難但令/男女立壇宇朝夕禮拜若家有嚴君功及上世其中能)¶
(修身練藥學長生之術即為眞君種民藥别授方銷練/金丹雲英八石玉漿之法皆有決要上師李君手筆有)¶
(數篇其餘皆正眞書曹趙道覆所書古文鳥迹篆𨽻雜/體辭義約辯婉而成章夫自與世禮相準擇賢推德信)¶
(者為先勤者次之又言二儀之間有三十六天中有三/十宫宫有一主最高者無極至尊次曰大至眞尊次天)¶
(覆地載隂陽眞尊次洪正眞尊姓趙名道隱以殷時得/道牧土之師也牧土之來赤松王喬之倫及韓終張安)¶
<pb:KR3k0058_WYG_110-4b>¶
(世劉根張陵近世仙者並為翼從牧土命謙之為子與/羣仙結為徒友幽冥之事世所不了謙之具問一一告)¶
(焉/)嵩岳所綂廣漢平土萬萬里授謙之(見/上)恒岳仙人(北/齊)¶
(書由吾道榮傳晉陽人某大明法術乃尋是人為其家/庸力無識之者久乃訪知其人道家符水禁呪陰陽歴)¶
(數天文藥性無不通解以道榮好尚乃悉授之是人謂/道榮云我夲丨丨丨丨有少罪過為天官所謫今限滿)¶
(將歸鄉宜送我至汾水及河値水暴長橋壊船渡艱難/是人乃臨水禹歩以一符投水中流便絶俄頃水積將)¶
(至天是人徐自沙石上渡唯道榮見其如是傍/人咸云水如此長此人遂能浮過共驚異之)開心符¶
(北齊書呉遵世傳少學易入恒山從隱居道士遊處數/年忽見一老翁謂之云授君丨丨丨遵世跪取吞之遂)¶
(明占候後出遊京/洛以易筮知名)金科玉篆秘蹟元文(周書武帝紀詔/曰至道𢎞深混)¶
<pb:KR3k0058_WYG_110-5a>¶
(成無際體包空有理極幽元但岐路既分𣲖源愈遠淳/離朴散形氣始乖遂使三墨八儒朱紫交競九流七畧)¶
(異説相騰道隱小成其來舊矣不有㑹歸爭驅靡息今/可立通道觀聖哲微言先賢典訓丨丨丨丨丨丨丨丨)¶
(所以濟養黎元扶成教義者並宜𢎞闡一以貫之俾夫/玩培塿者識嵩岱之崇崫守磧礫者悟渤澥之泓澄不)¶
(亦可/乎)天書(隋書經籍志道經者云有元始天尊生於太/元之先稟自然之氣冲虛凝遠莫知其極所)¶
(以説天地淪壊刼數終盡畧與佛經同已而天尊之體/常存不滅每至天地初開或在玉京之上或在窮桑之)¶
(野授以秘道謂之開刼度人然其開刼非一度矣故有/延康赤明龍漢開皇是其年號其間相去經四十一億)¶
(萬載所度皆諸天仙上品有太上老君太上文人天眞/皇人五方天帝及諸仙官轉共承受世人莫之豫也所)¶
(説之經亦禀元一之氣自然而有非所造為亦與天尊/常在不滅天地不壊則藴而莫傳刼運若開其文自見)¶
<pb:KR3k0058_WYG_110-5b>¶
(凡八字盡道體之奥謂之丨丨方一丈八角&KR0183;/芒光輝照燿驚心眩目雖諸天仙不能省視)授道者¶
經四十九年始得授人(隋書經籍志天尊之開刼也乃/命天眞皇人改囀天音而辯析)¶
(之自天眞以下至於諸仙展轉節級以次相授諸仙得/之始授世人然以天尊經歴年載始一開刼受法之人)¶
(得而寳秘亦有年限方始傳授上品則年久下品則年/近故今丨丨丨丨丨丨丨丨丨丨丨丨推其大㫖蓋亦)¶
(歸於仁愛清静積而修習漸致長生/自然神化或白日登仙與道合體)剖環(隋書經籍志/其受道之法)¶
(初受五千文籙次受三洞籙次受洞元籙次受上清籙/籙皆素書紀諸天曹官屬佐吏之名有多少又有諸符)¶
(錯在其間文章詭怪世所不識受者必先潔齋然後齎/金環一并諸贄幣以見於師師受其贄以籙授之仍丨)¶
(金丨各持其半云以為約弟子得籙緘而佩之其潔齋/之法有黄籙玉籙金籙塗炭等齋為壇三成每成皆置)¶
<pb:KR3k0058_WYG_110-6a>¶
(緜蕝以為限域傍各開門皆有法象齋者亦有人數之/限以次入於緜蕝之中魚貫面縳陳説愆咎告白神祇)¶
(晝夜不息或一二七日而止其齋數之外有人者並在/緜蕝之外謂之齋客但拜謝而已不面縳焉而又有諸)¶
(消災度厄之法依隂陽五行數術推人年命書之如章/表之儀并具贄幣燒香陳讀云奏上天曹請為除厄謂)¶
(之上章夜中於星辰之下陳設酒脯䴵餌幣物歴祀天/皇太一祀五星列宿為書如上章之儀以奏之名之為)¶
(醮又以木為印刻星辰日月於其上吸氣執之以印疾/病多有愈者又能登刃入火而焚勅之使刃不能割火)¶
(不能熱而又有諸服餌辟榖金丹玉漿雲英蠲除滓穢/之法不可殫記云自上古黄帝帝嚳夏禹之儔並遇神)¶
(人咸受道籙年代/既遠經史無聞焉)上章(見/上)漢時道流無上天官符籙之¶
事(隋書經籍志推尋事迹丨丨諸子丨書之丨有三十/七家大㫖皆去徤羡處冲虛而已丨丨丨丨丨丨丨)¶
<pb:KR3k0058_WYG_110-6b>¶
(丨其黄帝四篇老子二篇最得深㫖故言陶𢎞景者隱/於句容好隂陽五行風角星算修辟穀導引之法受道)¶
(經符籙武帝素與之遊及禪代之際𢎞景取圖讖之文/合成景梁字以獻之由是恩遇甚厚又撰登眞隠訣以)¶
(證古有神仙之事又言神丹可成服之則能長生與天/地永畢帝令𢎞景試合神丹竟不能就乃言中原隔絶)¶
(藥物不精故也帝/以為然敬之尤甚)道月(隋書李士謙傳客問三教優劣/士謙曰佛日也丨丨也儒五星)¶
(也/)跨石梁而去(隋書徐則傳初在縉雲山太極眞人徐/君降之曰汝年出八十當為王者師然)¶
(後得道也晉王廣鎭楊州知其名手書召之曰夫道得/衆妙法體自然包涵二儀混成萬物人能𢎞道道不虛)¶
(行先生履德養空宗元齊物深明義味曉逹法門悦性/冲元怡神虛白餐松餌术棲息烟霞望赤城而待風雲)¶
(遊玉堂而駕龍鳳雖復藏名台岳猶且騰實江淮藉甚/嘉猷有勞寤寐欽承素道久積虛襟側席幽人夢想巗)¶
<pb:KR3k0058_WYG_110-7a>¶
(穴霜風已冷海氣將寒偃息茂林道體休愈昔商山四/皓輕舉漢庭淮南八公來儀藩邸古今雖異山谷不殊)¶
(市朝之隠前賢已説導凡述聖非先生而誰故遣使人/徃彼延請想無勞束帛賁然來思不待蒲輪去彼空谷)¶
(希能屈已竚望披雲則謂門人曰吾今年八十一王來/召我徐君之㫖信而有徵於是遂詣揚州晉王將請受)¶
(道法則辭以時日不便其後夕中命侍者取香火如平/常朝禮之儀至於五更而死支體柔弱如生停留數旬)¶
(顏色無變晉王下書曰天台眞隠東海徐先生虛確居/宗冲元成德齊物處外檢行安身草褐蒲衣餐松餌术)¶
(棲隠靈岳五十餘年卓矣仙才飄然勝氣千尋萬頃莫/測其涯寡人欽承道風久餐德素頻遣使乎逺此延屈)¶
(冀得䖍受上法式建良縁至止甫爾未淹旬日厭塵羽/化反眞靈府身體柔軟顏色不變經方所謂屍解地仙)¶
(者哉誠復師禮未申而心許有在雖忘怛化猶愴於懐/喪事所資隨須供給霓裳羽葢既且騰雲空椁餘衣詎)¶
<pb:KR3k0058_WYG_110-7b>¶
(藉墳壟但杖錫猶存示同俗法宜遣使人送還天台定/葬是時自江都至於天台在道多見則徒歩云得放還)¶
(至其舊居取經書道法分遺弟子仍令淨掃一房曰若/有客至宜延之於此然後丨丨丨丨丨不知所之須臾)¶
(屍柩至方知其靈化時年/八十二晉王聞而益異之)望赤城而待風雲遊玉堂而¶
駕龍鳳(見/上)全眞(舊唐書高祖紀且老氏垂化夲實冲虛/養志無為遺情物外丨丨守一是謂元)¶
(門驅馳世務/尤乖宗㫖)神仙不煩妄求(舊唐書太宗紀十二月壬/午上謂侍臣曰神仙事夲)¶
(虛妄空有其名秦始皇非分愛好遂為方士所詐乃遣/童男女數千人隨徐福入海求仙藥方士避秦苛虐因)¶
(留不歸始皇猶海側踟蹰以待之還至沙邱而死漢武/帝為求仙乃將女嫁道術人事既無騐便行誅戮據此)¶
(二事丨丨丨/丨丨丨也)女冠(舊唐書則天皇后紀夏四月令釋教/在道法之上僧尼處道士丨丨之前)¶
<pb:KR3k0058_WYG_110-8a>¶
尹喜故宅(舊唐書明皇紀陳王府叅軍田同秀上言元/元皇帝降見於丹鳳門之通衢告賜靈符在)¶
(丨丨之丨丨上遣使就函谷故關尹喜/臺西發得之乃置元元廟於大寜坊)置博士助教(舊/唐)¶
(書明皇紀莊子號為南華眞人文子號為通元眞人列/子號為冲虛眞人庾桑子號為洞虛眞人其四子著書)¶
(改為眞經崇元學丨丨丨/丨丨各一員學生一百人)賜名摘盈(舊唐書明皇紀玉/眞公主先為女道)¶
(士讓號及實/封丨丨丨丨)服食求神仙多為藥所誤(舊唐書憲宗紀/八月乙巳朔乙)¶
(亥上顧謂宰臣曰神仙之事信乎李藩對曰神仙之説/出於道家所宗老子五千文為本老子指歸與經無異)¶
(後代好怪之流假託老子神仙之説故秦始皇遣方士/載童女入海求仙漢武帝嫁女於方士求不死藥二主)¶
(受惑卒無所得文皇帝服胡僧長生藥遂致暴疾不救/古詩云丨丨丨丨丨丨丨丨丨丨誠哉是言也君人者)¶
<pb:KR3k0058_WYG_110-8b>¶
(但務求理四海樂推社稷延/永自然長年也上深然之)金籙道塲(舊唐書武宗紀/帝在籓時頗好)¶
(道術修攝之事是秋召道士趙歸眞等八十一人入禁/中於三殿修丨丨丨丨帝幸三殿於九天壇親受法籙)¶
(右拾遺王哲上疏言王業之/初不宜崇信過當疏奏不省)兩卷老子一軀天尊(舊唐/書辛)¶
(替否傳臣聞出家修道者不預人事專清其身心以虛/泊為高以無為為妙依丨丨丨丨視丨丨丨丨無欲無)¶
(營不損/不害)莫知甲子(舊唐書張果傳有邢和璞者善算人/而知夭壽善惡元宗令算果則懵然)¶
(丨丨其/丨丨)飲堇汁(舊唐書張果傳元宗謂力士曰吾聞丨/丨丨無苦者眞竒士也會天寒使堇汁)¶
(飲果果乃引飲三巵醺然如醉曰非佳酒也乃寢頃之/取鏡視齒則盡燋且黧命左右取鐵如意擊墮藏於𢃄)¶
(乃懐中出神仙藥微紅傅隋齒之/齗復寐良久齒皆出矣粲然潔白)金骨珠光(舊唐書葉/法善傳詔)¶
<pb:KR3k0058_WYG_110-9a>¶
(曰故道士鴻臚員外置越國公葉法善勝氣絶俗貞風/無塵丨丨外聳丨丨内應斯乃體應中仙名昇上德)¶
神仙宗伯(舊唐書王遠知傳父曇選母梁駕部郎中丁/超女也嘗晝寢夢靈鳳集其身因而有娠又)¶
(聞腹中啼聲沙門寳誌謂曇選/曰生子當為丨丨之丨丨也)太上元元皇帝(唐書髙/宗紀己)¶
(未如亳州祠老子追號丨丨丨/丨丨丨縣人宗姓給復一年)先天太后(唐書武后紀/追尊老子母)¶
(為丨丨/丨丨)道舉(唐書選舉志開元二十九年置崇元/學習老子莊子文子列子亦曰丨丨)養和¶
(唐書李泌傳泌嘗取松樛枝以隠背名曰丨/丨後得如龍形者因以獻帝四方爭效之)杖端有氣¶
如煙(宋史方技傳秦州民家子趙抱一者常牧羊田間/一夕有叩門召之者以杖引行丨丨丨丨丨丨其)¶
(香可悦俄至山崖絶頂見數人食飲音樂交奏與人間/無異抱一駭而不測㑹廵檢司過其下聞樂聲疑羣盗)¶
<pb:KR3k0058_WYG_110-9b>¶
(歡聚集村民梯崖而上至則無所覩抱一獨在援以下/之具言其故凡經夕若俄頃自是不喜熟食凡火化者)¶
(未嘗/歴口)霞裾雲袂鞚鯉轡龍(宋史夏侯嘉正傳覩一異人/於巖之際丨為丨丨為丨冰)¶
(膚雪肌金玦玉珮浮邱羡門斯實其對/彼丨丨之賢丨丨之仙乃吾之肩也)三茅上清(元史/世祖)¶
(紀以丨丨山丨丨四十三代宗師/許道杞祈禱有驗命别主道教)黃金神仙符命(元史/文宗)¶
(紀鑄丨丨丨丨丨丨印賜/掌全眞教道士苗道一)三山符錄(元史張與材傳大/德五年召見於上)¶
(都幄殿八年授正一/教主主領丨丨丨丨)豹尾虎齒蓬髪戴勝(山海經玉山/是西王母所)¶
(居也西王母其狀如人丨丨丨丨而/善嘯丨丨丨丨是司天之厲及五殘)崑崙九井(山海經/海内崑)¶
(崙之墟在西北帝之下都丨丨之墟方八百里高萬仞/上有木禾長五尋大五圍面有丨丨以玉為檻面有九)¶
<pb:KR3k0058_WYG_110-10a>¶
(門門有開明獸守之百/神之所在在八隅之巖)十洲(東方朔十洲記漢武帝既/聞王母説八方巨海之中)¶
(有祖洲瀛洲元洲炎洲長洲元洲深洲生洲鳳麟洲聚/窟洲有此丨丨乃人跡所稀絶處又始知東方朔非世)¶
(常人是以延之曲室而親問十/洲所在所有之物名故書記之)養神芝(東方朔十洲記/祖洲近在東海)¶
(之中地方五百里去西岸七萬里上有不死之草草形/如菰苖長三四尺人已死三日者以草覆之皆當時活)¶
(也服之令人長生昔秦始皇大苑中多枉死者横道有/鳥如烏狀衘此草覆死人面當時起坐而自活也有司)¶
(聞奏始皇遣使者齎草以問北郭鬼谷先生鬼谷先生/云此草是東海祖洲上有不死之草生瓊田中或名為)¶
(丨丨丨其葉似菰苗叢生一株可活一人始皇於是慨/然言曰可採得否乃使使者徐福發童男童女五百人)¶
(率攝樓船等入海/尋祖洲遂不返)風俗似吳人山川如中國(東方朔十/洲記瀛洲)¶
<pb:KR3k0058_WYG_110-10b>¶
(在東海中地方四千里大抵是對㑹稽去西岸七十萬/里上生人芝仙草又有玉石高且千丈出泉如酒味甘)¶
(名之為玉醴泉飲之數升輒醉令人長生/洲上多仙家丨丨丨丨丨丨丨丨丨丨也)反魂樹却死¶
香(東方朔十洲記聚窟洲在西海中申未之地地方三/千里北接崑崙二十六萬里去東岸二十四萬里上)¶
(多眞仙靈官宫第比門不可勝數及有獅子辟邪鑿齒/天鹿長牙銅頭鐵額之獸洲上有大山形似人鳥之象)¶
(因名之為神鳥山山多大樹與楓木相類而花葉香聞/數百里名為丨丨丨扣其樹亦能自作聲聲如羣牛吼)¶
(聞之者皆心震神駭伐其夲根心於玉釡中煮取汁更/微火煎如黒𩛿狀令可丸之名曰驚精香或名之為震)¶
(靈丸或名之為反生香或名之為震檀香或名之為人/鳥精或名之為丨丨丨一種六名斯靈物也香氣聞數)¶
(百里死者在地聞香氣乃却活不/復亡也以香薫死人更加神驗)閬風元圃金臺玉樓¶
<pb:KR3k0058_WYG_110-11a>¶
(東方朔十洲記崑崙號曰崐崚在西海之戍地北海之/亥地去岸十三萬里又有弱水周廻繞帀山東南接積)¶
(石圃西北接北戸之室東北臨大活之井西南至承淵/之谷此四角大山實崑崙之支輔也積石圃南頭是王)¶
(母告周穆王云咸陽去此四十六萬里山髙平地三萬/六千里上有三角方廣萬里形似偃盆下狹上廣故名)¶
(曰崑崙山三角其一角正北干辰之輝名曰丨丨巔其/一角正西名曰丨丨堂其一角正東名曰崑崙宫其一)¶
(角有積金為天墉城面方千里城上安丨丨五所丨丨/十二所其北戸山承淵山又有墉城金臺玉樓相鮮如)¶
(流精之闕光碧玉之堂瓊華之室紫翠丹房錦雲燭日/朱霞九光西王母之所治也眞官仙靈之所宗上通璿)¶
(璣元氣流布五常玉衡理九天而調隂陽品物/羣生希竒特皆在於此天人濟濟不可具記)紫水汚¶
衣過虞淵湔浣(郭憲洞冥記東方朔字曼倩父張夷字/少平妻田氏女夷年二百歲顔如童子)¶
<pb:KR3k0058_WYG_110-11b>¶
(朔生三日而田氏死時景帝三年也鄰母拾而養之三/歳天下秘讖一覽䦣誦於口居常指撝天下空中獨語)¶
(鄰母忽失朔累月方歸母笞之後復去經年乃歸母忽/見大驚曰汝行經年一歸何以慰我耶朔曰兒至紫泥)¶
(海有丨丨丨丨仍丨丨丨丨丨朝發中返何云經年乎/母問之汝悉是何處行朔曰兒湔衣竟暫息都崇堂王)¶
(公飴之以丹霞漿兒食之太飽悶㡬死乃飲元天黄露/半合即醒既而還路遇一蒼虎息於路傍兒騎虎還打)¶
(捶過痛虎嚙兒脚傷母悲嗟乃裂青布裳褁之朔復去/家萬里見一枯樹脱布挂於樹布化為龍因名其地為)¶
(布龍澤朔以元封中遊濛鴻之澤忽見王母采桑於白/海之濵俄有黄翁指阿母以告朔曰昔為吾妻託形為)¶
(太白之精今汝此星精也吾却食吞氣已九千餘歳目/中瞳子色皆青光能見幽隠之物三千歳一反骨洗髓)¶
(二千歲一刻骨伐毛自吾/生已三洗髓五伐毛矣)飴丹霞漿飲元天黄露(見/上)捶¶
<pb:KR3k0058_WYG_110-12a>¶
虎(見/上)脫布於樹布化為龍(見/上)三洗髓五伐毛(見/上)負五嶽¶
眞圖(郭憲洞冥記李充馮翌人也自言三百歳荷草畚/丨丨丨丨丨而至帝禮待之亦號負圖先生也)¶
手摩成王足周公以玉笏與之(郭憲洞冥記孟岐河清/之逸人也年可七百歳)¶
(語及周初事了然如目前岐侍周公昇壇上岐以丨丨/丨丨丨丨丨丨丨丨丨丨岐嘗寳執毎以衣袂拂拭笏)¶
(厚七分今鋭㫁恒切桂葉食之/聞帝好仙披草蓋而來謁帝焉)行地無迹(郭憲洞𠖇記/郭瓊東郡人)¶
(也形貎醜劣而意度過人曾宿人家輙乞薪自/照讀書晝眠眼不閉丨丨丨丨帝聞其異徴焉)坐神龜¶
(郭憲洞𠖇記黄安代郡人也為代郡卒自云卑猥不獲/處人間執鞭懐荆而讀書畫地以記數日久地成池矣)¶
(時人謂黄安年可八十餘視如童子常服朱砂舉體皆/赤冬不著裘丨一丨丨廣二尺人問子坐此龜幾年矣)¶
<pb:KR3k0058_WYG_110-12b>¶
(對曰昔伏羲始造網罟獲此龜以授吾吾坐龜背已平/矣此蟲畏日月之光二千歲即一出頭吾坐此龜已見)¶
(五出頭矣行即負龜以/趨世人謂黄安萬歲矣)夜暝時轉見腹光通外(郭憲洞/𠖇記天)¶
(漢二年帝昇蒼龍閣思仙術召諸方士言遠國遐方之/士唯東方朔下席操筆跪而進帝曰大夫為朕言乎朔)¶
(曰臣遊北極至種火之山日月所不照有青龍衘燭火/以照山之四極亦有園圃池苑皆植異木異草有明莖)¶
(草夜如金燈折枝為炬照見鬼物之形仙人寗封常服/此草於丨丨丨丨丨丨丨丨丨亦名洞冥草帝令剉此)¶
(草為泥以塗雲眀之館夜坐此館不加/燈燭亦名照魅草以藉足履水不沉)欲徃草中隔紅¶
泉不得渡(郭憲洞冥記武帝末年彌好仙術與東方朔/狎暱帝曰朕所好甚者不老其可得乎朔曰)¶
(臣能使少者不老帝曰服何藥耶朔曰東北有地日之/草西南有春生之草帝曰何以知之朔曰三足烏數下)¶
<pb:KR3k0058_WYG_110-13a>¶
(地食此草羲和欲馭以手揜烏目不聽下也食草能不/老他鳥獸食此草則美悶不能動矣帝曰子何以知乎)¶
(朔曰臣小時掘井䧟落地下數十年無所託寄有人引/臣丨丨此丨丨丨丨丨丨丨丨其人以一隻屐與臣臣)¶
(泛紅泉得至此草之處臣采而食之其國人皆織珠玉/為業邀臣入雲煓之幕設元珉雕枕刻黒玉銅縷為日)¶
(月雲霄之狀亦曰縷雲枕又薦蛟毫之白褥以蛟毫織/為褥也此毫柔而冷常以夏日舒之因名柔毫褥又有)¶
(水藻之屏臣舉手拭之恐/水流濕其席乃其光也)折蝦鬚為杖(郭憲洞冥記有/丹蝦長十丈鬚)¶
(長八尺有兩翅其鼻如鋸載紫桂之林以鬚纒身急流/以為棲息之處馬丹嘗丨丨丨丨丨後棄杖而飛鬚化)¶
(為丹亦/在海傍)玉女投壺(東方朔神異經東荒山中有大石室/東王公居焉長一丈頭髮皓白人形)¶
(鳥面而虎尾載一黒熊左右顧望恒與一丨丨丨丨毎/投千二百矯設有入不出者天為之&KR2445;嘘矯出而脱悞)¶
<pb:KR3k0058_WYG_110-13b>¶
(不接者天/為之笑)生不知老與天相保(焦氏易林弱水之西有/西王母丨丨丨丨丨丨)¶
(丨丨行者危/殆利居善喜)為門為戸(嚴遵道徳指歸論老子之作也/効經列首垂符列驗以見端緒)¶
(下經丨丨上經丨丨智者見其經効則通乎天地之數/隂陽之紀夫婦之配父子之親君臣之儀萬物敷矣)¶
通乎數紀(見/上)一如麋鹿一如鴻雁(嚴遵道德指歸論其/次情無所樂性無所)¶
(喜心無所安志無所利疾不知孝病不知弟既不識仁/又不識義無有典禮守其眞幹丨丨丨丨丨丨丨丨不)¶
(在憂喜亦不離亂若/盲若聾無所聞見)王子登(班固武帝内傳帝閒居承/華殿東方朔董仲舒在側)¶
(忽見一女子著𤯝衣美麗非常帝愕然問之女對曰我/墉宫玉女丨丨丨也乃為王母所使從崑崙山來語帝)¶
(曰聞子輕四海之禄尋道求生降帝王之位而屢禱山/嶽勤哉有似可教者也從今日清齋不閑人事至七月)¶
<pb:KR3k0058_WYG_110-14a>¶
(七日王母暫來也帝下席跪諾言訖玉女忽然不知所/在帝問東方朔此何人朔曰是西王母紫蘭宫玉女常)¶
(𫝊使命徃來扶桑出入靈州交關常陽傳言元都阿/母昔出配北燭仙人近又召還使領命禄眞靈官也)紫¶
蘭宫玉女(見/上)七月七日王母暫來(見/上)仙靈方目可得瞻¶
盻(班固武帝内傳帝又見王母巾笈中有一卷書盛以/紫錦之囊帝問此書是丨丨丨邪不審其丨丨丨丨)¶
(丨否王母出以示之/曰此五嶽眞形圖也)三光陸沈(魏伯陽參同契内以養/已安静虛無原本隱明)¶
(内照形軀閉塞其兌築固靈株丨丨丨丨温養子珠視/之不見近而易求黄中漸通理潤澤逹肌膚初正則終)¶
(修幹立末可持一者/以掩蔽世人莫知之)偃月爐(魏伯陽參同契火記不虛/作演易以明之丨丨法鼎)¶
(丨白虎為熬樞汞日為流珠青龍與之俱舉東以合西/魂魄自相拘上弦兌數八下弦艮亦八兩弦合其精乾)¶
<pb:KR3k0058_WYG_110-14b>¶
(坤體乃成二八應/一斤易道正不傾)黄輿(魏伯陽參同契以金為隄防水/入乃優游金計有十五水數亦)¶
(如之臨爐定銖兩五分水有餘二者以為眞金重如本/初其三遂不入火二與之俱三物相合受變化壯若神)¶
(下有太陽氣伏蒸須臾間先液而後凝號曰丨丨焉歲/月將欲訖毁性傷壽年形體為灰土狀若明窓塵擣治)¶
(昇合之持入赤色門固塞其際㑹務令致完堅炎火張/于下晝夜聲正勤始文使可修終竟武乃除候視加謹)¶
(愼審察調寒温周旋十二節節盡更須親氣索命將絶/休死亡魄魂色轉更為紫赫然稱還丹粉提以一丸刀)¶
(圭最/為神)文武(見/上)刀圭(見/上)陽神日魂隂神月魄(魏伯陽參同/契將欲養性)¶
(延命却期審思後末當慮其先人所禀軀體本一無元/精雲布因氣託初隂陽為度魂魄所居丨丨丨丨丨丨)¶
(丨丨魂之與魄互為室宅性主處内立置鄞鄂情主營/外築垣城郭城郭完全人物乃安爰斯之時情合乾坤)¶
<pb:KR3k0058_WYG_110-15a>¶
(乾動而直氣布精流坤静而翕為道舍廬剛施而退柔/化以滋九還九返八歸六居男白女赤金火相拘則水)¶
(定火五行之初上善若水清而無瑕道之形象眞一難/圖變而分布各自獨居類如鷄子白黒相符縱廣一寸)¶
(以為始初四肢五臟筋骨乃俱彌歴/十月脱出其胞骨弱可卷肉滑若飴)骨弱可卷肉滑若¶
飴(見/上)眞人潛深淵浮游守規中(魏伯陽參同契耳目口/三寳閉塞勿發通丨丨)¶
(丨丨丨丨丨丨丨丨旋曲以視聼開闔皆合同為已之/樞轄動静不竭窮離氣内營衞坎乃不用聪兑合不以)¶
(談希言順鴻濛三者既關犍緩體處空房委志歸虛無/無念以為常證驗以推移心專不縱横寢寐神相抱覺)¶
(寤候存亡顔色浸以潤骨節益堅强排却衆隂邪然後/立正陽修之不輟休庻氣雲雨行滛淫若春澤液液象)¶
(解冰從頭流逹足究竟復上昇徃來洞無極沸沸彼谷/中反者道之驗弱者德之柄耕耘宿汚穢細微得調暢)¶
<pb:KR3k0058_WYG_110-15b>¶
(濁者清之路/昏久則昭明)流珠金華(魏伯陽參同契太陽丨丨常欲/去人卒得丨丨轉而相因化為)¶
(白液凝而至堅金華先唱有頃之間解化為水馬/齒䦨干陽乃徃和情性自然廹促時隂拘畜禁門)首尾¶
武中間文(魏伯陽參同契圓三五寸一分口四八兩寸/唇長尺二厚薄均腹齊三坐垂温隂在上陽)¶
(下奔丨丨丨丨丨丨始七十終三旬二百六善調匀隂/火白黄芽銀雨七竅輔翼人贍理腦定昇元子處中得)¶
(安存來去遊不出門漸成大情性純却歸一還夲元善/愛敬如君臣至一周甚辛勤密防䕶莫迷昏途路遠復)¶
(幽元若逹此㑹乾坤刀圭霑淨魄魂得長生居仙村樂/道者尋其根審五行定銖分諦思之不須論深藏守莫)¶
(傳文御白鶴駕龍鱗遊太/虛謁仙君籙天圖號真人)黄芽(見/上)居月之旁其寒悽愴¶
(王充論衡曼都好道學仙委家亡去三年而返家問其/狀曼都曰去時不能自知忽見若臥形有仙人數人將)¶
<pb:KR3k0058_WYG_110-16a>¶
(我上天離月數里而止見月上下幽冥幽冥不知東西/丨丨丨丨丨丨丨丨口飢欲食仙人輒飲我以流霞一)¶
(杯每飲一杯數日不飢不知去幾何年月不知以/何為過忽然若臥復下至此河東號之曰斥仙)色如¶
桃華(三輔黄圖漢武帝内傳曰魯女生長樂人初餌胡/麻乃永絶穀八十餘年少壯丨丨丨丨一日與親)¶
(知故人别入華山後五十年先識者逄女於廟/前乘白鹿從王母人因識之謝其鄉里而去)五彩囊¶
盛柏葉露(三輔黄圖華山記𢎞農鄧紹八月暁入華山/見童子執丨丨丨丨丨丨丨食之武帝即其)¶
(地造宫殿歳/時祈禱焉)常致氣於關(荀悦申鑒隣臍二寸謂之關/關者所以關藏呼吸之氣以)¶
(稟受四氣也故氣長者以關息氣短者其息稍昇其脉/稍促其神稍越至於以肩息而氣舒其神稍専至於以)¶
(關息而氣衍矣故道者/丨丨丨丨丨是謂要術)存吾春(荀悦申鑒夫物不能為/春故候天春而生人則)¶
<pb:KR3k0058_WYG_110-16b>¶
(不然丨丨/丨而已矣)太陽之草名曰黄精餌而食之可以長生(張/華)¶
(博物志黄帝問天老曰天地所生豈有食之令人不死/者乎天老曰丨丨丨丨丨丨丨丨丨丨丨丨丨丨丨丨)¶
(太隂之草名曰鉤吻不可食入口立死人信/鉤吻之殺人不信黄精之益壽不亦惑乎)萬民皆付¶
西王母(張華博物志老子云丨丨丨丨丨丨丨唯王/聖人真人仙人道人之命上屬九天君耳)乘¶
青牛車過關(皇甫謐髙士傳仲尼至周見老子知其聖/人乃師之後周德衰乃丨丨丨丨去入大)¶
(秦丨西丨關令尹喜望氣/先知焉乃物色遮候之)隨老子二百餘年(葛洪神仙/傳老子有)¶
(客徐甲少賃於老子約日雇百錢計欠甲七百二十萬/錢甲見老子出關遊行速索償不可得乃倩人作辭詣)¶
(關令以言老子而為作辭者亦不知甲已丨丨丨丨丨/丨丨矣唯計甲所應得直之多許以女嫁甲甲見女美)¶
<pb:KR3k0058_WYG_110-17a>¶
(尤喜遂通辭於尹喜得辭大驚乃見老子老子問甲曰/汝久應死吾昔賃汝為官卑家貧無有使役故以太元)¶
(清生符與汝所以至今日汝何以言吾吾語汝到安息/國固當以黄金計直還汝汝何以不能忍乃使甲張口)¶
(向地其太元眞符立出於地丹書文字如新甲成一聚/枯骨矣喜知老子神人能復使甲生乃為甲叩頭請命)¶
(乞為老子出錢還之老子復以太元符投之/甲立更生喜即以錢二百萬與甲遣之而去)假借爻象¶
以論作丹之意(葛洪神仙傳魏伯陽作參同契五行相/類凡三卷其説是周易其實丨丨丨丨)¶
(丨丨丨丨丨丨而世之儒者不知神/丹之事多作隂陽注之殊失其㫖矣)隱遁仙人(葛洪神/仙傳白)¶
(石先生性好朝拜事神好讀幽經及太素傳彭祖問之/曰何不服昇天之藥答曰天上復能樂比人間乎但莫)¶
(使老死耳天上多至尊相奉事更苦於人間故人呼白/石先生為丨丨丨丨以其不汲汲於昇天為仙官亦猶)¶
<pb:KR3k0058_WYG_110-17b>¶
(不求聞/逹者也)叱石變羊(葛洪神仙傳黄初平者丹溪人也年/十五家使牧羊有道士見其良謹便)¶
(將至金華山石室中四十餘年不復念家其兄初起行/山尋索初平歴年不得後見市中有一道士初起召問)¶
(之曰吾有弟名初平因令牧羊失之四十餘年莫知死/生所在願道君為占之道士曰金華山中有一牧羊兒)¶
(姓黄字初平是卿弟非疑初起聞之即隨道士去求弟/遂得相見悲喜語畢問初平羊何在曰近在山東耳初)¶
(起徃視之不見但見白石而還謂初平曰山東無羊也/初平曰羊在耳兄但自不見之初平與初起俱徃看之)¶
(初平乃丨曰羊起於是/白丨皆丨為丨數百頭)見東海三為桑田(葛洪神仙傳/麻姑至蔡經)¶
(舉家見之入拜王遠遠為之起立麻姑自説云接待以/來已丨丨丨丨丨丨丨向到蓬萊又水淺於徃日㑹時)¶
(畧半耳豈將復為陵陸乎遠嘆/曰聖人皆言海中行復揚塵也)去三尸(葛洪神仙傳必/欲長生先丨丨)¶
<pb:KR3k0058_WYG_110-18a>¶
(丨三尸去即志/意定嗜慾除也)八公(葛洪神仙傳漢淮南王劉安篤好/儒學兼占候方術天下道書及方)¶
(術之士不逺千里卑辭重幣請致之於是乃有丨丨詣/門皆鬚眉皓白門吏先密以白王王使閽人自以意難)¶
(問之曰我王上欲求延年長生不老之道中欲得博物/精義入妙之大儒下欲得勇敢武力扛鼎暴虎横行之)¶
(壮士今先生年已耆矣似無駐衰之術又無賁育之氣/豈能究於三墳五典八索九邱鉤深致逺窮理盡性乎)¶
(三者既乏餘不敢通八公笑曰我聞王尊禮賢士吐握/不倦逺致其身且欲一見王雖使無益亦豈有損何以)¶
(年老而逆見嫌耶薄吾老今則少矣言未竟八公皆變/為童子年可十四五角髻青絲色如桃花門吏大驚走)¶
(以白王王聞之足不履跣而迎登思仙之䑓張錦/帳象牀燒百和之香進金玉之几執弟子之禮)雞鳴¶
天上犬吠雲中(葛洪神仙傳八公使劉安登山大祭埋/金地中即白日昇天時人傳八公安臨)¶
<pb:KR3k0058_WYG_110-18b>¶
(去時餘藥器置在中庭雞犬䑛啄盡/得昇天故丨丨丨丨丨丨丨丨也)黄櫨簡青玉函(葛/洪)¶
(神仙傳隂君自叙云漢延光元年新野山北予受仙君/神丹要訣道成去世付之名山如有得者列為真人行)¶
(乎去來何為俗聞不死之要道在神丹行氣導引俛仰/屈伸服食草木可得延年不能度世以至乎仙子欲聞)¶
(道此是要言積學所致無為合神上士為之勉力加勤/下愚大笑以為不然能知神丹久視長安於是隂君裂)¶
(黄素冩丹經一通封一文石之函置嵩髙山一通丨丨/之丨漆書之封以丨丨之丨一置太華山一通黄金之)¶
(簡刻而書之封以白銀之函置蜀綏山一封縑書合為/十篇付弟子使世世當有所傳付又著詩三篇以示将)¶
(來/)青泥如髓(葛洪神仙傳王烈字長休邯郸人也中散/大夫譙國𥞇叔夜甚敬爱之數數就學共)¶
(入山逰戲採藥後烈獨之太行山中忽聞山東崩地殷/殷如雷聲烈不知何等往視之乃見山破石裂數百丈)¶
<pb:KR3k0058_WYG_110-19a>¶
(雨畔皆是青石石中有一穴口徑闊尺許中有丨丨流/出丨丨烈取泥試丸之須臾成石如投熟蠟之狀隨手)¶
(堅凝氣如粳米飯嚼之亦然烈合數丸如桃大用擕少/許歸乃與叔夜曰吾得異物叔夜甚喜取而視之已成)¶
(青石擊之&KR0008;&KR0008;如銅聲叔夜即/與烈徃視之斷山已復如故)病愈者使栽杏(葛洪神/仙傳董)¶
(奉者字君異侯官人也奉居山不種田日為人治病亦/不取錢重丨丨丨丨丨丨五株輕者一株如此數年計)¶
(得十萬餘株/鬱然成林)米成眞珠(葛洪神仙傳麻姑欲見蔡經母/及婦姪時弟婦新産數十日麻)¶
(姑望見乃知之曰噫且止勿前即求少許米得米便撒/之擲地視其丨皆丨丨丨矣方平芙曰姑故年少吾老)¶
(矣了不喜復作/此狡獪變化也)唾盤成魚(葛洪神仙傳樊夫人者劉綱/妻也庭中兩株桃夫妻各呪)¶
(一株使相鬭擊良久綱所呪者不知數走出籬外綱丨/丨中即丨鯉丨夫人唾盤中成獺食魚綱與夫人入四)¶
<pb:KR3k0058_WYG_110-19b>¶
(明山路阻虎綱禁之虎伏不敢動適欲徃虎即滅之夫/人徑前虎即面向地不敢仰視夫人以䋲繫虎於牀脚)¶
(下/)繫虎牀脚(見/上)青牛道士(葛洪神仙傳封衡字君逹隴/西人也㓜學道通老莊學勤)¶
(訪眞訣遇魯生女授還丹訣及五嶽眞形圖遂周遊天/下故山官水神潛相迎伺而凶鬼怪物無不竄避人或)¶
(疑之以矢刃刺禦皆不能害常駕一/青牛人莫知其名因號丨丨丨丨)簡松(干寶捜神記/偓佺者槐山)¶
(採藥父也好食松實形體生毛長七寸兩目更方能飛/行逐走馬以松子遺堯堯不暇服松者丨丨也時受服)¶
(者皆三/百歲)得綏山一桃雖不得仙亦足以豪(干寶搜神記/前周葛由蜀)¶
(羗人也周成王時好刻木為羊賣之一旦乘木羊入蜀/中蜀中王侯貴人追之上綏山綏山多桃在峨嵋山西)¶
(南高無極也隨之者不復還皆得仙道故/里諺曰丨丨丨丨丨丨丨丨丨丨丨丨丨)生羽毛騰青¶
<pb:KR3k0058_WYG_110-20a>¶
雲(干寶捜神記淮南王安好道術設厨宰以候賔客正/月上午有八老公詣門求見門吏白王王使吏自以)¶
(意難之曰吾王好長生先生無駐衰之術未敢以聞公/知不見乃更形為八童子色如桃花王便見之盛禮設)¶
(樂以享八公授琴而弦歌曰明明上天照四海兮知我/好道公來下兮公將與余丨丨丨兮升丨丨丨蹈梁甫)¶
(兮觀見三光遇北斗兮驅乘風雲/使玉女兮今所謂淮南操是也)青鳥銜符白羽畫江¶
(干寶搜神記吳猛濮陽人仕吳為西安令因家分寜性/至孝遇至人丁義授以神方又得秘法神符道術大行)¶
(嘗見大風書符擲屋上有青鳥銜去風即止或問其故/曰南湖有舟遇此風道士求救驗之果然西安令于慶)¶
(死已三日猛曰數未盡當訴之於天遂臥屍傍數日與/令俱起後將弟子回豫章江水大急人不得渡猛乃以)¶
(手中白羽扇畫江水横流遂成陸/路徐行而過過訖水復觀者駭異)餌飛魚(王嘉拾遺記/仙人寗封食)¶
<pb:KR3k0058_WYG_110-20b>¶
(飛魚而死二百年更生故寗先生遊沙海七/言頌云青渠灼爍千載舒百齡暫死丨丨丨)貫月挂星¶
(王嘉拾遺記堯登位三十年有巨查浮於西海查上有/光夜明晝滅海人望其光乍大乍小若星月之出入矣)¶
(查常浮繞四海十二年一周天周而復始名曰丨丨查/亦曰丨丨查羽人棲息其上羣仙含露以潄日月之光)¶
(則如/暝矣)玉帳高㑹(王嘉拾遺記西玉母乘翠鳳之輦而來/前導以文虎文豹後列雕麟紫麏曵丹)¶
(玉之履敷碧蒲之席黄莞之薦共丨/丨丨丨薦清澄琬琰之膏以為酒)耳出於頂瞳子皆¶
方(王嘉拾遺記老聃居反景日室之山與世人絶跡惟/有黄髮老叟五人或乘鴻鶴或衣羽衣丨丨丨丨丨)¶
(丨丨丨面色玉潔手握青筠之杖與&KR0360;/共談天地之數五老即五方之精也)玉牒金繩(王嘉/拾遺)¶
(記浮提之國獻神通善書二人佐老子撰道德經&KR0183;十/萬言寫以丨丨編以丨丨貯以玉函老子曰更除其繁)¶
<pb:KR3k0058_WYG_110-21a>¶
(紊存五千言及至經成/工畢二人亦不知所往)存五千言(見/上)血清骨勁膚實腸¶
輕(王嘉拾遺記燕昭王召其臣甘需曰寡人志於仙道/欲學長生乆視之法可得遂乎需曰臣遊昆臺之山)¶
(見有垂白之叟宛若少童貎如氷雪行如處子丨丨丨/丨丨丨丨丨乃歴蓬瀛而超碧海經渉升降遊徃無窮)¶
(此為上仙/之人也)芝田蕙圃(王嘉拾遺記崑崙山第九層山形/漸小狹下有丨丨丨丨皆數百頃)¶
(羣仙種/耨焉)金堂玉女(王嘉拾遺記洞庭山浮於水上其下/有丨丨數百間丨丨居之四時聞金)¶
(石絲竹之聲/徹於山頂)斧柯已爛朽(虞喜志林信安山有石室王/質入其室見二童子方對棋)¶
(看之局未終視其所執伐薪丨/丨丨丨丨遽歸鄉里已非矣)金鷄玉犬(任昉述異記/濟陽山麻姑)¶
(登仙處俗説山上千/年丨丨鳴丨丨吠)羣仙不欲升天者皆徃來(酈道元/水經注)¶
<pb:KR3k0058_WYG_110-21b>¶
(東方朔十洲記曰方丈在東海中央東西南北岸相去/正等方丈面各五千里上専是羣龍所聚有金玉琉璃)¶
(之官三天司命所治處丨丨丨丨丨丨/丨丨丨丨也按今夲十洲記無此語)不恨汝故使人¶
知我耳(酈道元水經注昔邑人班邱仲居水側賣藥於/寗百餘年人以為壽後地動宅壊仲與里中數)¶
(十家皆死民人取仲屍棄於延水中收其藥賣之仲被/裘從而詰之此人失怖叩頭求哀仲曰丨丨丨丨丨丨)¶
(丨丨丨去矣後為大餘王驛/使來寗北方人謂之謫仙也)子晉控鶴(酈道元水經注/又發側緱氏原)¶
(開山圖謂之緱氏山也亦云仙者昇焉言王丨丨丨丨/斯阜靈王望而不得近舉手謝而去其家得遺屣俗亦)¶
(謂之為撫父堆堆上有子晉祠或言在九山非此世/代已遠矣莫能辨之劉向仙傳云世有簫管之聲焉)能¶
忍寒暑(酈道元水經注桓譚新論稱元帝被病廣求方/士漢中送道士王仲都詔問所能對曰丨丨丨)¶
<pb:KR3k0058_WYG_110-22a>¶
(丨乃以昆明池上環水而馳御者厚衣狐裘寒戰而仲/都獨無變色卧於池臺上曛然自若夏大暑日使曝坐)¶
(環以十爐火不/言熱又身不汗)隱淪仙路骨謝懐靈無㑹而返(酈道元/水經注)¶
(昔費長房為市吏見王壺公懸壺郡市長房從之因而/自退同入此壺丨丨丨丨丨丨丨丨丨丨丨丨雖能役)¶
(使鬼神而/終同物化)乘赤鯉魚(酈道元水經注趙人有琴髙者以/善鼓琴為康王舍人行彭涓之術)¶
(浮遊碭郡間二百餘年後入碭水中取龍子與弟子期/曰皆潔齋待於水傍設屋祠果丨丨丨丨出入坐祠中)¶
(碭中有千萬人觀之/留月餘復入水也)賣藥齊市(酈道元水經注列仙傳/曰鹿皮公者淄川人也)¶
(少為府小吏才巧舉手成器岑山上有神象人不能到/小吏白府君請木工斤斧三十人作轉輪造縣閣意思)¶
(横生數十日梯道成上其巔作祠屋留止其傍其二間/以自固食芝草飲神泉七十餘年淄水來山下呼宗族)¶
<pb:KR3k0058_WYG_110-22b>¶
(得六十餘人命上山半水出盡漂一郡没者萬計小吏/辭遣家室令下山著鹿皮衣升閣而去後百餘年下丨)¶
(丨丨/丨也)鼠乃惑激吐腸胃更生(酈道元水經注唐君字公/房城固人也學道得仙入)¶
(雲臺山合丹服之白日升天鷄鳴天上狗吠雲中唯以/鼠惡留之丨丨丨丨以月晦日丨丨丨丨丨故時人謂)¶
(之唐鼠也公房升仙之日壻之行未還不獲同階雲路/約以此川為居言無繁霜蛟虎之患其俗以為因號為)¶
(壻鄉故水/亦即名焉)問釣車所在(酈道元水經注水出陵陽山下/逕陵陽縣西為旋谿水昔縣人)¶
(陽子明釣得白龍處後三年龍迎子明上陵陽山山去/地千餘丈後百餘年呼山下人令上山半與語谿中子)¶
(安丨子明丨丨丨丨後二十年子安死山下/有黄鶴栖其冢樹鳴常呼子安故縣取名焉)不談不對¶
(酈道元水經注東北海中有大洲謂之郁洲山海經所/謂郁山在海中者也言是山自蒼梧徙此云山上猶有)¶
<pb:KR3k0058_WYG_110-23a>¶
(南方草木今郁洲治故崔季珪之叙述初賦言郁洲者/故蒼梧之山也心悦而怪之聞其上有仙士石室也乃)¶
(徃觀所見一道人獨處休休然丨丨丨丨顔非/已及也即其賦所云吾夕曰濟於郁洲者也)竊寶欲¶
示世人梁即化如指(酈道元水經注尋陽記曰廬山上/有三石梁長數十丈廣不盈尺杳)¶
(然無底吳猛將弟子登山過此梁見一翁坐桂樹下以/玉杯承甘露漿與猛又至一處見數人為猛設玉膏猛)¶
(弟子丨一丨丨以來丨丨丨丨丨丨丨丨/猛使送寳還手牽弟子令閉眼相引而過)化鵠履(酈道/元水)¶
(經注鄧德明南康記曰昔有盧耽仕州為治中少棲仙/術善解雲飛毎夕輒凌虛歸家曉則還州嘗於元會至)¶
(朝不及朝列丨為白丨至閣前廻翔欲下威儀以石/擲之得一隻丨耽驚還就列内外左右莫不駭異)以¶
虛寂自然無為為宗(唐六典凡天下觀總一千六百八/十七所每觀觀主一人上座一人)¶
<pb:KR3k0058_WYG_110-23b>¶
(監齋一人共綱綂衆事而道士修行有三號其一曰法/師其二曰威儀師其三曰律師其德高思精謂之練師)¶
(而齋有七名其一曰金錄大齋其二曰黄錄齋其三曰/明眞齋其四曰三元齋其五曰八節齋其六曰塗炭齋)¶
(其七曰自然齋而禳謝復三事其一曰章其二/曰醮其三曰理沙大抵丨丨丨丨丨丨丨丨丨)屏風上¶
立薰籠上行(李蘩鄴侯外傳當其為兒童時/身輕能於丨丨丨丨丨丨丨丨)脩月戸(叚/成)¶
(式酉陽雜俎大和中鄭仁夲表弟不記姓名常與一王/秀才遊嵩山捫蘿越澗境極幽夐遂迷歸路將暮不知)¶
(所之徙倚間忽覺叢中鼾睡聲披榛窺之見一人布衣/甚潔白枕一襆物方眠熟即呼之曰某偶入此徑迷路)¶
(君知向官道否其人舉首略視不應復寢又再三呼之/乃起坐顧曰來此二人因就之且問其所自其人笑曰)¶
(君知月乃七寳合成乎月勢如丸其影日爍其凸處也/常有八萬二千戸脩之予即一數因開襆有斤鑿數事)¶
<pb:KR3k0058_WYG_110-24a>¶
(玉屑飯兩褁授與二人曰分食此雖不足長生可一生/無疾耳乃起二人指一支徑但由此自合官道矣言已)¶
(不/見)仙位有九(叚成式酉陽雜俎鬼官有七十五品丨丨/丨丨太帝二十七天君一千二百仙官二)¶
(萬四千靈司三十二司命三品九品七/城九階二十七位七十二萬之次第也)白誌見腹名在¶
璚簡(叚成式酉陽雜俎太極眞仙中莊周為闈編郎八/十一戒千二百善入洞天二百三十戒二千善登)¶
(山上靈官萬善升玉清丨丨丨丨丨丨丨丨者目有緑/筋名在金赤書者隂有伏骨名在琳扎青書者胸有偃)¶
(骨名在星書者眼四規名在方諸者掌理廻菌名在緑/籍者有前相皆上仙也可不學其道自至其次鼻有元)¶
(山腹有元邱亦仙相也或口氣/不潔性耐穢則壊元邱之相矣)目有綠筋名在金赤書¶
(見/上)隂有伏骨名在琳扎青書(見/上)求者投金環二雙石間¶
<pb:KR3k0058_WYG_110-24b>¶
(叚成式酉陽雜俎句曲山五芝丨之丨丨丨丨丨丨於/丨丨勿顧念必得矣第一芝名龍仙食之為太極仙第)¶
(二芝名參成食之為太極大夫第三芝名燕胎食之為/正一郎中第四芝名夜光洞鼻食之為太清左御史第)¶
(五芝名料玉食之/為三官眞御史)蟬化上品(叚成式酉陽雜俎眞人用/寶劍以尸解者丨丨之丨)¶
(丨也鍜用七月庚申八月辛酉日長三尺九寸廣一寸/四分厚三分半杪九寸名子干字良非青烏公入華山)¶
(四百七十一歲十二試三不過後服金汋而升/太極以為試三不過但仙人而已不得眞人位)十二試¶
(見/上)木鑽穿盤石石穿得神丹(段成式酉陽雜俎有傅先/生入然山七年老君與之)¶
(丨丨使丨一丨丨石厚五尺曰此石/穴當得道積四十七年丨丨丨丨丨)穴口有𤓰數箇欲¶
取乃化為石(叚成式酉陽雜俎衛國縣西南有𤓰穴冬/夏常出水望之如練時有𤓰葉出焉相傳)¶
<pb:KR3k0058_WYG_110-25a>¶
(符秦時有李班者頗好道術入穴中行可三百歩廓然/有宫宇牀榻上有經書見二人對坐鬚髪皓白班前拜)¶
(於牀下一人顧曰卿可還無宜久住班辭出至丨丨丨/丨丨丨丨丨丨丨丨丨尋故道得還至家家人云班去)¶
(來已經四/十年矣)二桃兆二年(叚成式酉陽雜俎長白山相傳/古肅然山也峴南有鐘鳴燕世)¶
(桑門釋惠霄者自廣固至此峴聽鐘聲稍前忽見一寺/門宇炳煥遂求中食見一沙彌乃摘一桃與霄須臾又)¶
(與一桃語霄曰至此已淹留可去矣霄出廻頭顧失寺/至廣固見弟子言失和尚已二年矣霄始知丨丨丨丨)¶
(丨/矣)元暉升樓(叚成式酉陽雜俎貝邱西有玉女山傳云/晉大始中北海蓬球字伯堅入山伐木忽)¶
(覺異香遂遡風尋之至此山廓然宫殿盤鬱樓臺博敞/球入門窺之見五株玉樹復稍前有四婦人端妙絶世)¶
(自彈碁於堂上見球俱驚起謂球曰蓬君何故得來球/曰尋香而至遂復還戲一小者便上樓彈琴留戲者呼)¶
<pb:KR3k0058_WYG_110-25b>¶
(之曰丨丨何謂獨丨丨球樹下立覺少飢乃以舌䑛葉/上垂露俄然有一女乘鶴而至逆恚曰玉華汝等何故)¶
(有此俗人王母即令王方平行諸仙室球懼而出門廻/顧忽然不見至家乃是建平中其舊居閭舍皆為墟墓)¶
(矣/)炭化玉女(叚成式酉陽雜俎晉許旌陽吳猛弟子也/當時江東多蛇禍猛將除之選徒百餘人)¶
(至高安令具丨百斤乃度尺而斷之寘諸壇上一夕悉/丨為丨丨惑其徒至曉吳猛悉命弟子無不湼其衣者)¶
(唯許君獨無乃與許至遼江及遇巨蛇吳年/衰力不能制許遂禹歩勑劍登其首斬之)龍宫仙方¶
(叚成式酉陽雜俎孫思邈嘗隠終南山與宣律和尚相/接每來徃互&KR0257;宗㫖時大旱西域僧請於昆明池結壇)¶
(祈雨詔有司偹香燈凡七日縮水數尺忽有老人夜詣/宣律和尚求救曰弟子昆明池龍也無雨久匪由弟子)¶
(胡僧利弟子腦將為藥欺天子言祈雨命在旦夕乞和/尚法力加䕶宣公辭曰貧道持律而已可求孫先生老)¶
<pb:KR3k0058_WYG_110-26a>¶
(人因至思邈石室求救孫謂曰我知昆明丨丨有丨丨/三千首爾傳與予予將救汝老人曰此方上帝不許妄)¶
(傳今急矣固無所恡有頃奉方而至孫曰爾第還無慮/胡僧也自是池水忽漲數日溢岸胡僧羞恚而死孫復)¶
(著千金方三千卷每卷入一方人不得曉及卒後時有/人見之元宗幸蜀夢思邈乞武都雄黄乃命中使齎十)¶
(斤送於峨嵋頂上中使上山未半見一人幅巾被褐鬚/鬢皓白二童青衣丸髻夾侍立屏風側手指大盤石臼)¶
(可致藥於此上有表錄上皇帝使視石上朱書百餘字/遂錄之隨寫隨滅寫畢上無復字矣須臾白氣漫起因)¶
(忽不/見)走入殿柱中(叚成式酉陽雜俎元宗學隠形於羅/公逺或衣𢃄或巾脚不能隠上詰之)¶
(公逺極言曰陛下未能脱屣天下而以道為戲若盡臣/術必懐璽入人家將困於魚服也元宗怒慢罵之公逺)¶
(遂丨丨丨丨丨極疏上失上愈怒令易柱破之復大言/於石磶中乃易磶觀之磶明瑩見公遠形在其中長寸)¶
<pb:KR3k0058_WYG_110-26b>¶
(餘因碎為十數叚悉有公遠形上懼謝焉忽不復/見後中使於蜀道見之公遠笑曰為我謝陛下)帖月¶
壁上朗若張燭(叚成式酉陽雜俎長慶初山人楊隠之/在郴州常尋訪道者有唐居士土人謂)¶
(百歳人楊謁之因留楊止宿及夜呼其女曰可將一下/弦月子來其女遂丨丨於丨丨如片紙耳唐即起祝之)¶
(曰今夕有客可賜光明/言訖一室丨丨丨丨)天鐘天磬天鼓(叚成式酉陽雜/俎夫學道之人)¶
(須鳴天鼓以召衆神也左相叩為丨丨卒遇凶惡不祥/叩之右相叩為丨丨若經山澤邪僻威神大祝叩之中)¶
(央上下相叩名丨丨存思念當道鳴之叩之數/三十六或三十二或二十七或二十四或十二)婉衿(叚/成)¶
(式酉陽雜俎西王母姓楊諱囘治崑/崙西北隅以丁丑日死一曰丨丨)脉望(叚成式酉陽/雜俎建中末)¶
(書生何諷常買得黄紙古書一卷讀之卷中得髮卷規/四寸如環無端何因絶之斷處兩頭滴水升餘燒之作)¶
<pb:KR3k0058_WYG_110-27a>¶
(髪氣諷嘗言於道者吁曰君固俗骨遇此不能羽化命/也據仙經曰蠧魚三食神仙字則化為此物名曰丨丨)¶
(夜以規映當天中星星使立降可求還丹取此水和而/服之即時換骨上賔因取古書閲之數處蠧漏尋義讀)¶
(之皆神仙字/諷方哭伏)流綠渠(蘇鶚杜陽雜編處士元藏幾自言/是後魏清河孝王之孫也隋煬帝)¶
(時官奉信郎大業元年為過海使判官遇風浪壊船黒/霧四合同濟者皆不救而藏幾獨為破木所載殆經半)¶
(月忽逹於洲島間洲人問其從來藏幾具以事對洲人/曰此乃滄浪洲去中國數萬里乃出菖蒲酒桃花酒飲)¶
(之而神氣清爽焉其洲方千里花木常如二三月地土/宜五穀人多不死亦出鳳凰孔雀靈牛神馬之屬又産)¶
(分蔕𤓰𤓰長二尺其色如椹一顆二蔕有碧棗丹栗皆/大如梨其洲人多衣縫掖衣戴遠遊冠與之語中華事)¶
(則歴歴如在目前所居或金闕銀䑓玉樓紫閣奏簫韶/之樂飲香霧之醑洲上有久視山山下出澄綠水其泉)¶
<pb:KR3k0058_WYG_110-27b>¶
(濶一百歩亦謂之丨丨丨雖投之金石終不沉沒故洲/人以瓦鐵為船舫又有良金池可方數十里水石沙泥)¶
(皆如金色其中有四足魚又有金蓮花洲人研之如泥/以間彩繪光影煥爍與眞金無異但不能入火而已更)¶
(有金莖花其花如蝶每微風至則揺蕩如飛婦人競採/之以為首飾且有語曰不戴金莖花不得在仙家又有)¶
(强木造舟楫其上多飾珠玉以為遊戲强木不沉木也/方一寸重百斤巨石鎚之終不没藏幾淹駐既久忽思)¶
(中國洲人遂製凌風舸以送之激水如箭不旬日即逹/於東萊問其國乃是唐也詢年號則貞元也訪鄉里則)¶
(榛蕪也追子孫皆疎屬也自隋大業元年至貞元末殆/二百年矣有二鳥大小類黄鸝毎翔翥空中藏幾呼之)¶
(則至或令衘珠或令授人語乃謂之傳信鳥夲出滄浪/洲也藏幾工詩好酒混俗無拘檢數十年間遍遊無定)¶
(人莫知之惟趙歸眞常與藏幾弟子九華道士葉通微/相遇遂得其實歸眞徃徃以藏幾之異偹奏於上上令)¶
<pb:KR3k0058_WYG_110-28a>¶
(謁者賫手詔急徴及至中路忽然亡去謁者惶怖即上/疏具言其故上覧疏咨嗟曰朕不能如明皇帝以降異)¶
(人後有人見藏幾泛小舟於海上/者至今江表道流大傳其事焉)不戴金莖花不得在¶
仙家(見/上)凌風舸(見/上)目光長數丈飛篆空中可届千里(蘇/鶚)¶
(杜陽雜編羅浮先生軒轅集年過數百而顔色不老立/於牀前則髮垂至地坐於暗室則丨丨可丨丨丨毎採)¶
(藥於深巖峻谷則有毒龍猛獸徃來衞䕶或晏然居家/人有具齋邀之雖一日百處無不分身而至或與人飲)¶
(酒則袖出一壺纔容一二升縱客滿座而傾之彌日不/竭或他人命飲即百斗不醉夜則垂髮於盆中其酒瀝)¶
(瀝而出麴蘖之香輒無減耗或與獵人同羣有非朋遊/者俄而見十數人儀貎無不間别或丨朱丨於丨丨則)¶
(丨丨丨丨有病者以布/巾拭之無不應手而愈)能言漢武時事(張讀宣室志開/元二十三年秋)¶
<pb:KR3k0058_WYG_110-28b>¶
(元宗皇帝狩於近郊駕至咸陽原有大鹿興於前贔然/其軀頗異於常者上命弓射之引發一中及駕還乃勅)¶
(㕑吏炙其䏶以進而尚食具熟俎獻時張果老先生侍/上命果坐於前以其肉賜之果謝而食既食且奏曰陛)¶
(下以此鹿為何如上曰吾只知其鹿也亦安知何如果/曰此鹿年且千歳矣陛下幸聞之上笑曰此一獸耳何)¶
(遂言其千歳耶果曰昔漢元狩五年秋臣侍武帝獵於/上林其從臣有生獲此鹿而獻者帝以示臣奏曰此仙)¶
(鹿也壽將千歳今既生獲不如活之會武帝尚神仙由/是納臣之奏上曰先生誤矣且漢元狩五年及今八百)¶
(歳其鹿長壽豈歴八百歳而亦為畋所獲乎况苑圃内/麋鹿亦多今所獲何妨為他鹿耶果曰曩時武帝既獲)¶
(此鹿將舍去之但命東方朔以練銅為牌刻成文字以/識其年系於左角下願得驗之庶表臣之不誣也上即)¶
(命致鹿首如前詔内臣力士具驗之凡食頃絶無所見/上笑曰先生果誤矣左角之下銅牌安在果曰臣請自)¶
<pb:KR3k0058_WYG_110-29a>¶
(索之即顧左右命鐵鉗令出一小牌實銅製者可二寸/許葢以年月悠久為毛革蒙蔽殆不可見且持以進上)¶
(命磨拭視之其文字蕪弊殆不可識矣上於是驗果之/言不謬又問果曰漢元狩五年甲子何次史編何事吾)¶
(將徴諸記傳先生第為我言之果曰是歳歳次癸亥武/帝始開昆明池用習水戰因蒐狩以順禮焉迨今甲戌)¶
(歳八百四十二年上即命按漢史其昆明池果元狩五/年所開其甲子亦無少差顧謂力士曰異哉張果丨丨)¶
(丨丨帝丨丨眞所謂至人/矣吾固不可得而知也)前宵盜喫却今日碧空飛(張/讀)¶
(宣室志河中永樂縣道淨院居蒲中之勝境道士寓居/常以千數文宗時道士鄧太元煉丹於藥院中丹成疑)¶
(轉功未完留貯苑内後人共掌之太元觀化其徒周悟/仙主院事蒲人侯道華侍悟仙為供給者諸道士皆以)¶
(奴𨽻視之灑掃井臼無所不為而道華愈欣然性好子/史常不釋卷一覽必誦之於口衆或問之要此安用答)¶
<pb:KR3k0058_WYG_110-29b>¶
(曰天上無愚懵仙人咸大笑之蒲中多大棗天下人傳/歳中不過一二無核者道華比三年輒得食之一旦道)¶
(華執斧斫古松垂枝且盡如削院中人無諭其意明日/昧爽衆晨起入道華房中一無所見惟古松設案下置)¶
(一杯水案上仍脱雙履於前道華衣掛松上院中人視/之惟留偈一首云帖褁大還丹多年色不移丨丨丨丨)¶
(丨丨丨丨丨丨慙愧深珍重珍重鄧天師他年煉得藥/留著與肉芝吾師知此術速煉莫教遲三清專相待大)¶
(羅的有期下列細辭稱去年七月一日蒙韓君賜姓李/名肉芝配住上清進善院以次十數言時唐大中五年)¶
(五月二十一日院中人方驗道華竊太元藥仙去因相/率白節度使尚書鄭公光按視踪跡不誣即以其事聞)¶
(奏詔齎絹五百疋并賜御衣/修飾廊殿賜觀額名昇仙院)玉蘂院眞人降(康駢劇談/錄上都安)¶
(業坊唐昌觀舊有玉蘂花甚繁每發若瑤林瓊樹元和/中春物方盛車馬尋玩者相繼忽一日有女子年可十)¶
<pb:KR3k0058_WYG_110-30a>¶
(七八衣繡綠衣乘馬峩髻雙鬟無簪珥之飾容色婉約/&KR1199;出於衆從以二女冠三女僕僕者皆丱頭黄衫端麗)¶
(無比既下馬以白角扇障面直造花所異香芬馥聞於/數十歩之外觀者以為出自宫掖莫敢逼而視之佇立)¶
(良久令小僕取花數枝而出將乘馬廻謂黄冠者曰曩/者玉峯之約自此可以行矣時觀者如堵咸覺烟霏鶴)¶
(唳景物煇煥舉轡百歩有輕風擁塵隨之而去須臾烟/滅望之已在半天方悟神仙之遊餘香不散者經月餘)¶
(日時嚴給事休復元相國劉賔客白醉吟俱有聞丨丨/丨丨丨丨詩嚴給事詩曰味道齋心禱至神魂銷眼冷)¶
(未逄眞不知滿樹瓊瑤蕊笑對藏花洞裏人又云羽車/潛下玉龜山塵界無由覩蕣顔唯有無情枝上雪好風)¶
(吹綴緑雲鬟元相國詩曰弄玉潛過玉榭時不教青鳥/出花枝的應未有諸人覺只是嚴郎卜得知劉賔客詩)¶
(云玉女來看玉樹花異香先引七香車攀枝弄雪時廻/首驚怪人間日易斜又云雪蕊瓊枝滿院春羽衣輕歩)¶
<pb:KR3k0058_WYG_110-30b>¶
(不生塵君王簾下徒相問長記吹簫别有人白醉吟詩/云嬴女偷乘鸞去時洞中潛歇弄瓊枝不縁啼鳥春饒)¶
(舌青𤨏仙/郎可得知)嚴使君遇終南山隱者(康駢劇談録丨丨丨/丨丨丨丨丨丨大中)¶
(末建州刺史嚴士則夲穆宗朝為尚醫奉御頗好眞道/因午日於終南山採藥迷悮於巖嶂之間不覺遂行數)¶
(日所齎糗糧既盡四逺復無居人計其道路去京不啻/五六百里然而林岫深僻風景明麗忽有茅屋數間出)¶
(於松竹之下烟蘿四合纔通小徑士則連扣其門良久/竟無出者窺其籬隙之内有一人於石榻偃臥看書推)¶
(戸直造其前方乃攝衣而起士則拜罷自陳行止因遣/坐於盤石之上亦問京華近事復詢天子嗣位幾年云)¶
(自安史犯闕居此迄於今日士則具陳奔馳渉歴資糧/已絶廹於枵腹請以食饌救之隠者曰自居山谷且無)¶
(烟㸑有一物可以療之念君遠來相遺自起於梁棟之/間脱紙囊開啟其中有百餘顆如&KR0034;豆之狀俾於藥室)¶
<pb:KR3k0058_WYG_110-31a>¶
(取鐺拾薪汲泉而煮良久甚有香氣視之已如掌大曰/可以食矣渴取鐺中餘水飲之士則方㗖其半已渇豐)¶
(飢復曰汝得至此當有宿分自兹三十年間不飢渇俗/情慮將淡泊也他時位至方伯當取羅浮相近倘能脱)¶
(去紛華兼獲長生之道辭家日久可以還矣士則將欲/告歸因述慮失道曰勿憂此去二三里與採薪人相値)¶
(可以隨之而至國門不遠既出於山隅果有採薪者在/路側或問隠者姓名竟無所對纔經信宿已及樊川村)¶
(野既還輦轂不喜更嘗滋味日覺氣壯神清有驂鸞馭/鶴之意衣褐杖藜多止巖岫居守盧僕射躭味元黙思)¶
(覩異人有道流述其事延之致於門下及聞方伯之説/因以處士奏官自梓州别駕作牧建溪時年已九十到)¶
(郡纔經周歳解印乃歸羅浮及韋相公宙出鎮廣南使/人訪之猶在山谷大中十四年之任建安路由江浙時)¶
(蕭相國觀風浙右於桂樓宿宴/召之唯飲酒數杯他皆無食也)叱白龍(杜光庭錄異記/鄂州黄鶴樓前)¶
<pb:KR3k0058_WYG_110-31b>¶
(江中云有羅眞人碑言是羅眞人曾於鄂州化見頭為/雙髻年可四十餘於民家傭力未嘗言語忽一旦郡中)¶
(大設於衆中叱責一人令其速去此人驚懼拜謝奔入/樓下江中衆皆異之太守問其所以答云此丨者江中)¶
(丨丨也潛欲害此城池吾故叱之遣去太守疑其詐試/請一見白龍驗其虚實此人與太守登樓以符投之俄)¶
(而江上晦暝白龍即見長數/百丈衆皆見之尋復遣去)文五常武七德枝百英壽¶
千齡葉萬椿鳴九臯修三田岑一峯(杜光庭錄異記淮/南王安好神仙之)¶
(道海上方士從其遊者多矣一旦有八公詣之王曰髙/山遠降何以教寡人問其姓名答曰我等之名所謂丨)¶
(丨丨丨丨丨丨丨丨丨丨丨丨丨丨丨丨丨丨丨丨丨/丨丨也各能吹嘘風雨震動雷電傾天駭地廻日駐流)¶
(役使鬼神鞭撻魔魅出入水火移/易山川變化之事無所不能也)白日判陽夜判隂(杜/光)¶
<pb:KR3k0058_WYG_110-32a>¶
(庭録異記袁起者後漢時湘中人在鄉忽醉三日始醒/起吐皆聞酒氣自云起與天人共飲後任漢陽令逆説)¶
(豊儉有驗丨丨丨丨丨丨丨/忽乘雲而上天不知所在)身居赤城名在絳闕(邵博/聞見)¶
(後錄謝自然欲過海求師或謂蓬萊隔弱水三萬里不/可到天台有司馬子微丨丨丨丨丨丨丨丨可徃從之)¶
(自然乃還授道於/子微白日仙去)賣墨(張邦基墨莊漫録世傳吕公得/道之士唐僖宗時進士能作詩)¶
(傳者僅百首徃徃丨丨世間毗陵士人姓邵忘其名善/談易衆請講於佛舍至小畜有墨者青巾布衣褰幃直)¶
(入邵惡之捲卷而問曰何來曰賣墨耳適聞講易至小/畜其説非是邵驚遽揖之坐墨者脱履置案上取墨一)¶
(丸曰此墨價十千一坐皆笑墨者納履取硯滌之試墨/置日影中貯墨而出曰抵暮復來當知十千非貴也邵)¶
(且笑且駭少頃視硯墨之所濡徹底為黄/金與日影相耀邵惋恨不已必吕公也)吸初日光(蘇/軾)¶
<pb:KR3k0058_WYG_110-32b>¶
(仇池筆記洛下有洞穴深不可測有人墮其中不能出/飢甚見龜蛇無數毎旦輒引首東望丨丨丨丨嚥之其)¶
(人亦隨其所向效之不已遂不復飢身/輕力强後卒還家不食不知其所終)十賚(趙徳麟候/鯖錄少遊)¶
(嘗作遊仙詞坡稱之云夲自廬山種杏人出山來事碧/虛君上清欲問因何到請看仙家丨丨文余聞仙家十)¶
(賚猶人間/九錫也)與蛇虎雜居數十年顔鬢不少異(陸游南唐/書陳曙傳)¶
(鄉人有㑹集或祭神曙不待召而至醉飽乃辭去由是/人多設虛座陳酒肴以俟之同日或至數家舍中惟一)¶
(榻素書數卷丨丨丨丨丨不設窓户雨雪滿室亦自若/人有乘其出徃闚之者曙必自外來凡丨丨丨丨丨丨)¶
(丨丨元宗命中書舍人髙越召之不肯/起後徙居鄂渚及洪之西山不知所終)醉岳陽(鄭景望/蒙齋筆)¶
(談余記童子時見大父魏公自湖外罷官還道岳州客/有言洞賔事者云近歳常過城南一古寺題二詩壁間)¶
<pb:KR3k0058_WYG_110-33a>¶
(而去其一云朝遊北海暮蒼梧袖有青蛇膽氣粗三丨/丨丨人不識朗吟飛過洞庭湖其二云獨自行時獨自)¶
(坐無限時人不識我惟有城南老樹精分明知道神仙/過説者云寺有一大古松吕始至時無能知者有老人)¶
(自松巔徐下致恭故詩/云然先大父使余誦之)過洞庭(見/上)負笈賣藥如韓康伯¶
(王楙野客叢書僕觀徐鉉序中謂有彭汭者於會稽郡/之延壽院泥中得一石乃許鼎所撰通和祖先生碑其)¶
(間載賀監知章得攝生之妙不死丨丨丨丨丨丨丨丨/近於台州上昇徧於人聽元和己亥先生遇之云云此)¶
(碑正元和間所/作相去未遠也)綠毛覆體(王楙野客叢書逸史載唐南/嶽僧有人丨丨丨丨來僧前)¶
(云是晉姚泓當時我國為劉裕所滅求我不得遂假一/人貎類我者斬之以立威我實泓也因陳晉末歴代事)¶
(如指/諸掌)水仙(王楙野客叢書神河圖曰河伯姓吕名公子/夫人姓馮名夷聖賢冡墓記亦曰馮夷者𢎞)¶
<pb:KR3k0058_WYG_110-33b>¶
(農華隂隄首人服八石/得為丨丨為河伯婦)河伯婦(見/上)吉人之津(譚子化書/大人體物)¶
(知身體身知神體神/知真是謂丨丨丨丨)正一(譚子化書太虛一虛也太神/一神也太氣一氣也太形一)¶
(形也命之則四根之則一守/之不得舍之不失是謂丨丨)蕩穢召五帝之氣伏虺役¶
五星之精(譚子化書雲龍風虎得神氣之道者也神由/母也氣由子也以神召氣以母召子孰敢不)¶
(至也夫丨丨者必丨丨丨丨丨茍召不至穢何以蕩丨/丨者必丨丨丨丨丨茍役不至虺何以伏小人由是知)¶
(隂陽可以作風雲可以會山陵可以拔江海可以發然/用之於外不如守之於内然後用之於外則無所不可)¶
為珠玉之房(譚子化書大人節悲辛誡憤怒得灝氣之/門所以收其根知元神之舍所以收其光)¶
(若蚌内守若石中藏/所以丨丨丨丨丨)魄藏魂藏(張仲才文始眞經精主/水魄主金金生水故精)¶
<pb:KR3k0058_WYG_110-34a>¶
　(者丨丨之神主火魂主木/木生火故神者丨丨之)如白璧(陶宗儀輟耕錄釋如/黄金道丨丨丨儒如)¶
　(五/穀)騎鶴化(陶宗儀輟耕錄王氏守素錢唐民家女其夫/丁棄家為全眞道士於吳山之紫陽庵一日)¶
　(召守素入山自付四句云嬾散六十三妙用無人識逆/順兩俱忘虛空鎭常寂坐抱一膝而逝方外者流謂之)¶
　(丨丨/丨)借鶴(陶宗儀輟耕錄道家者流為人典行醮事曰/高功其有行業精白者則必移檄南岳魏夫)¶
　(人請丨仙丨或二隻或四隻青鸞導衞翔鶩澄空昭揚/道妙徃徃親見之偶讀夲草有云降真香出黔南伴和)¶
　(諸雜香燒烟直上天召鶴得盤旋於上注按仙傳云燒/之或引鶴降醮星辰燒之甚為第一度籙燒之功力極)¶
　(驗若然則鶴之來/香所致也非歟)浴室有光昱然圓如初日(陶宗儀輟/耕錄趙公)¶
　(琪字元德官至贈湖廣行省叅政謚文惠臨淄人飄然/有神仙思嘗使方士燒水銀硫黄朱砂黄金等物為神)¶
<pb:KR3k0058_WYG_110-34b>¶
　(丹以資服食有玉溪李簡易先生者得道為神仙數訪/公授以竒術久久隠去人或以為不死公思之一日見)¶
　(其至喜而固留之先生曰吾逺來甚熱請具浴公即具/浴先生就丨丨久之不聞聲日且暮公親候之見丨丨)¶
　(丨丨在水上丨丨丨丨/出不復見先生所在)碧落侍郎(林坤誠齋雜記沈羲/為仙人所迎見老君)¶
　(以金桉玉盤賜之後/授官為丨丨丨丨)種頃刻花(劉斧青瑣高議韓退之/侄湘有仙術方退之在)¶
　(朝暇日湘丨丨丨丨上擁出詩一聨云雲横秦嶺家何/在雪擁藍關馬不前未幾退之言佛骨貶潮州一日途)¶
　(中遇雪俄有一人冐雪而來乃湘也湘曰憶花上之/句乎公詢其地乃藍關嗟嘆久之為續其詩載集中)¶
　¶
御定子史精華卷一百十¶
