# -*- mode: mandoku-view; -*-
#+TITLE: 御定子史精華
#+DATE: 2015-08-24 23:34:27.970704
#+PROPERTY: ID KR3k0058
#+PROPERTY: BASEEDITION WYG    
#+PROPERTY: JUAN 卷九十二
<pb:KR3k0058_WYG_092-1a>¶
　欽定四庫全書¶
御定子史精華巻九十二¶
　　品行部六¶
　　　識鑒¶
　不岀戸知天下不窺牖見天道(老子丨丨丨丨丨丨丨/丨丨丨丨丨其出彌逺)¶
　(其知/彌少)八觀六驗六戚四隐(吕氏春秋凡論人通則觀其/所禮貴則觀其所進富則觀)¶
　(其所養聽則觀其所行止則觀其所好習則觀其所言/窮則觀其所不受賤則觀其所不為喜之以驗其守樂)¶
　(之以驗其僻怒之以驗其節懼之以驗其特哀之以驗/其人苦之以驗其志丨丨丨丨此賢主之所以論人也)¶
<pb:KR3k0058_WYG_092-1b>¶
　(論人者又必以丨丨丨丨何謂六戚父母兄弟妻子何/謂四隐交友故舊邑里門郭内則用六戚四隐外則用)¶
　(八觀六驗人之情偽/貪鄙美惡無所失矣)師有疵(吕氏春秋師行過周王孫/滿要門而觀之曰嗚呼是)¶
　(丨必丨丨若無疵吾不復言道矣夫秦非他周室之建/國也過天子之城宜櫜甲束兵左右皆下以為天子禮)¶
　(今初服囘建左不軾而右之超乗者五百乗力則/多矣然而寡禮安得無疵按師秦伯襲鄭之師)贖人¶
　拯溺(吕氏春秋魯國之法魯人為人臣妾於諸侯有能/贖之者取其金於府子貢丨魯丨於諸侯來而讓)¶
　(不取其金孔子曰賜失之矣自今以往魯人不贖人矣/取其金則無損於行不取其金則不復贖人矣子路丨)¶
　(丨者其人拜之以牛子路受之孔子曰魯/人必拯溺者矣孔子見之以細觀化逺也)能名其種不¶
　失其情(淮南子夫亂人者芎藭之與藁本也蛇牀之與/麋蕪也此皆相似者故劍工惑劍之似莫邪者)¶
<pb:KR3k0058_WYG_092-2a>¶
(唯歐冶丨丨丨丨玉工眩玉之似碧盧者唯猗頓丨丨/丨丨注歐冶良工碧盧或云碔砆猗頓魯之富人能知)¶
(玉/理)參以似者(揚子或問人曰難知也曰焉難曰泰山之/與螘垤江河之與行潦非難也大聖之與)¶
(大佞難也嗚呼能/丨丨丨丨為無難)桑陰未移知其足師晷景未改腹心¶
已委(抱朴子文王之接吕尚丨丨丨丨而丨丨丨丨/矣元徳之見孔明丨丨丨丨而丨丨丨丨矣)瞻¶
山識璞臨川知珠(抱朴子夫惟大明元鑒幽微靈銓揣/物思灼沉昧丨丨丨丨丨丨丨丨)¶
安劉氏者必勃(史記高祖紀周勃重厚少/文然丨丨丨丨丨丨也)獨視偉平(史/記)¶
(陳丞相世家及平長可娶妻富人莫肯與者貧者平亦/恥之久之戸牖富人有張負張負女孫五嫁而夫輒死)¶
(人莫敢娶平欲得之邑中有喪平貧侍喪以先往後罷/為助張負既見之喪所丨丨丨丨平亦以故後去負隨)¶
<pb:KR3k0058_WYG_092-2b>¶
(平至其家家乃負郭窮巷以弊席為門然門外多有長/者車轍張負歸謂其子仲曰吾欲以女孫予陳平張仲)¶
(曰平貧不事事一縣中盡笑其所為獨奈何予女乎負/曰人固有好美如陳平而長貧賤者乎卒與女為平貧)¶
(乃假貸幣以聘予酒肉之資以内婦負誡其孫曰/毋以貧故事人不謹事兄伯如事父事嫂如母)語嘗¶
移日(史記夏侯嬰傳為沛廐司御每送使客還/過沛泗上亭與高祖丨未丨不丨丨也)何因當¶
有大水一日暴至(漢書王商傳建始三年秋京師民無/故相驚言大水至百姓奔走相蹂躪)¶
(老弱號呼長安中大亂天子親御前殿召公卿議大將/軍鳳㠯為太后與上及後宫可御船令吏民上長安城)¶
(㠯避水羣臣皆從鳳議左將軍商獨曰自古無道之國/水猶不冐城郭今政治和平世無兵革上下相安丨丨)¶
(丨丨丨丨丨丨丨丨此必訛言也不宜令上城重驚百/姓上廼止有頃長安中稍定問之果訛言上於是美壯)¶
<pb:KR3k0058_WYG_092-3a>¶
(商之固守數稱其議/而鳳大慙自恨失言)贛君至丞相我兩子亦中丞相史¶
(漢書薛宣傳琅邪太守趙貢行縣見宣甚說其能從宣/歴行屬縣還至府令妻子與相見戒曰丨丨丨丨丨丨)¶
(丨丨丨丨/丨丨丨)著王命論(漢書叙傳囂問彪曰往者周亡戰/國竝爭天下分裂數世然後乃定)¶
(其抑者縱横之事復起於今乎將乗運迭興在於一人/也顧先生論之對曰周之廢興與漢異昔周立爵五等)¶
(諸侯從政本根既微枝葉強大故其末流有從横之事/其埶然也漢家承秦之制竝立郡縣主有専已之威臣)¶
(無百年之柄至於成帝假借外家哀平短祚國嗣三絶/危自上起傷不及下故王氏之貴傾擅朝廷能竊號位)¶
(而不根於民是以即真之後天下莫不引領而歎十餘/年間外内騷擾逺近俱發假號雲合咸稱劉氏不謀而)¶
(同辭方今雄桀帶州城者皆無七國世業之資詩云皇/矣上帝臨下有赫鑒觀四方求民之莫今民皆謳吟思)¶
<pb:KR3k0058_WYG_092-3b>¶
(漢鄉仰劉氏已可知矣囂曰先生言周漢之埶可也至/於但見愚民習識劉氏姓號之故而謂漢家復興疎矣)¶
(昔秦失其鹿劉季逐而掎之時民復知漢乎既感/囂言又愍狂狡之不息乃丨丨丨丨㠯救時難)往時¶
會宛當應(後漢書鄧晨傳王莽末光武嘗與兄伯升及/晨俱之宛與穰人蔡少公等讌語少公頗學)¶
(圖讖言劉秀當為天子或曰是國師公劉秀乎光武戲/曰何用知非僕邪坐者皆大笑晨心獨喜及光武與家)¶
(屬避吏新野舍晨廬甚相親愛晨因謂光武曰王莽悖/暴盛夏斬人此天亡之時也丨丨丨丨獨丨丨邪光武)¶
(笑不/答)在徳薄厚不㠯大小(後漢書鄧禹傳從至廣阿光/武舍城樓上披輿地圖指示)¶
(禹曰天下郡國如是今始乃得其一子前言㠯吾慮天/下不足定何也禹曰方今海内殽亂人思明君猶赤子)¶
(之慕慈母古之興者丨丨/丨丨丨丨丨丨光武恱)請間趙殿(後漢書耿弇傳更/始見光武威聲日)¶
<pb:KR3k0058_WYG_092-4a>¶
(盛君臣疑慮乃遣使立光武為蕭王令罷兵與諸將有/功者還長安時光武居邯鄲宫晝臥温明殿弇入造床)¶
(下請間因說曰今更始失政君臣淫亂諸將擅命於畿/内貴戚縱横於都内天子之命不出城門所在牧守輒)¶
(自遷易百姓不知所從士人莫敢自安虜掠財物劫掠/婦女懷金玉者至不生歸元元叩心更思莽朝又銅馬)¶
(赤眉之屬數十輩輩數十百萬聖公不能辨也其敗不/久公首事南陽破百萬之軍今定河北北據天府之地)¶
(㠯義征伐發號響應天下可傳檄而定天下至重不可/令它姓得之聞使者從西方來欲罷兵不可從也今吏)¶
(士死亡者多弇願歸幽州益發精兵㠯集其大計光武/大恱贊好畤經武能畫能兵往收燕卒來集漢營丨丨)¶
(丨丨釃/酒齊城)欲遂前䟆(後漢書銚期傳光武畧地潁川聞期/志義召署賊曹掾從徇薊時王郎檄)¶
(書到薊薊中起兵應郎光武趣駕出百姓聚觀諠呼滿/道遮路不得行期騎馬奪㦸瞋目大呼左右曰䟆衆皆)¶
<pb:KR3k0058_WYG_092-4b>¶
(披靡王郎滅拜期虎牙大將軍乃因間說光武曰河北/之地界接邊塞人習兵戰號為精勇今更始失政大統)¶
(危殆海内無所歸往明公據河山之固擁精銳之衆㠯/順萬人思漢之心則天下誰敢不從光武笑曰卿丨丨)¶
(丨丨/邪)此子何足久稽天下士(後漢書馬援傳是時公孫/述稱帝於蜀囂使援往觀)¶
(之援素與述同里閈相善㠯為既至當握手歡如平生/而述盛陳陛衞㠯延援入交拜禮畢使出就館更為援)¶
(制都布單衣交讓冠會百官於宗廟中立舊交之位述/鸞旗旄騎警蹕就車磬折而入禮饗官屬甚盛欲授援)¶
(㠯封侯大將軍位賔客皆樂留援曉之曰天下雄雌未/定公孫不吐哺走迎國士與圖成敗反修飾邊幅如俑)¶
(人形丨丨丨丨丨丨丨丨丨乎因辭歸謂囂曰/子陽井底蛙耳而妄自尊大不如専意東方)不如専¶
意東方(見/上)知帝王自有真(後漢書馬援傳援至引見於/宣徳殿世祖迎笑謂援曰卿)¶
<pb:KR3k0058_WYG_092-5a>¶
(遨遊二帝間今見卿使人大慙援頓首辭謝因曰當今/之世非獨君擇臣也臣亦擇君矣臣與公孫述同縣少)¶
(相善臣前至蜀述陛㦸而進臣臣今逺來陛下何知非/刺客姦人而簡易若是帝復笑曰卿非刺客顧說客耳)¶
(援曰天下反覆盜名字者不可勝數今見陛下恢/廓大度同符高祖乃丨丨丨丨丨丨也帝甚壯之)歡語¶
移時結友而别(後漢書吳祐傳將行郡中為祖道祐越/壇共小史雍邱黄真丨丨丨丨與丨丨)¶
(丨丨功曹㠯祐倨請黜之太守曰吳季英有知人之/明卿且勿言真後亦舉孝亷除新蔡長世稱其清節)視¶
子非賣餅者(後漢書趙岐傳先是中常侍唐衡兄玹為/京兆虎牙都尉郡人㠯玹進不由徳皆輕)¶
(侮之岐及從兄襲又數為貶議玹深毒恨延熹元年玹/為京兆尹岐懼禍及乃與從子戩逃避之玹果收岐家)¶
(屬親宗陷㠯重法盡殺之岐遂避難四方江淮海岱靡/所不歴自匿姓名賣餅北海市中時安邱孫嵩年二十)¶
<pb:KR3k0058_WYG_092-5b>¶
(餘遊市見岐察非常人停車呼與共載岐懼失色嵩乃/下帷令騎屏行人密問岐曰丨丨丨丨丨丨又相問而)¶
(色動不有重怨即亡命乎我北海孫賔石闔門百口埶/能相濟岐素聞嵩名即㠯實告之遂㠯俱歸嵩先入白)¶
(母曰出行乃得死友迎入上堂饗之極歡藏岐複壁中/數年岐作戹屯歌二十三章後諸唐死滅因赦乃出)¶
叔優當以仕進顯季道當以經術通(後漢書郭太傳王/柔字叔優弟澤字)¶
(季道林宗同郡晉陽縣人也兄弟總角共候林宗㠯訪/才行所宜林宗曰丨丨丨丨丨丨丨丨丨丨丨丨丨丨)¶
(然違方改務亦不能至也後果如所言/柔為䕶匈奴中郎將澤為代郡太守)恐守道不篤(後/漢)¶
(書郭太傳黄允字子艾濟陰人也㠯雋才知名林宗見/而謂曰卿有絶人之才足成偉器然丨丨丨丨丨將失)¶
(之矣後司徒袁隗欲為從女求姻見允而歎曰得壻如/是足矣允聞而黜遣其妻夏侯氏婦謂姑曰今當見棄)¶
<pb:KR3k0058_WYG_092-6a>¶
(方與黄氏長辭乞一會親屬㠯展離決之情於是大集/賓客三百餘人婦中坐攘袂數允隐匿穢惡十五事言)¶
(畢登車而去允/㠯此廢於時)許郭(後漢書許劭傳許劭字子將汝南/平輿人也少峻名節好人倫多所)¶
(賞識若樊子昭和陽士者竝顯名於世故/天下言拔士者咸稱丨丨按郭謂郭太)枳棘非鸞鳳¶
所栖(後漢書仇覽傳時考城令河内王渙政尚嚴猛聞/覽㠯徳化人署為主簿謂覽曰主簿聞陳元之過)¶
(不罪而化之得無少鷹鸇之志邪覽曰㠯為鷹鸇不若/鸞鳳渙謝遣曰丨丨丨丨丨丨丨百里豈大賢之路今)¶
(日太學曳長裾飛名譽皆主簿/後耳㠯一月奉為資勉卒景行)自比管樂謂為信然(蜀/志)¶
(諸葛亮傳亮身長八尺每丨丨於丨仲丨毅時人莫之/許也惟博陵崔州平潁州徐庶元直與亮友善丨丨丨)¶
(丨/)冰鏡(蜀志龎統傳注襄陽記曰諸葛孔明為/臥龍龎士元為鳳雛司馬徳操為丨丨)有公卿¶
<pb:KR3k0058_WYG_092-6b>¶
量(蜀志法正傳注三輔決錄注曰正祖父真年未弱冠/父在南郡歩往候父已欲去父留之待正旦使觀朝)¶
(吏會會者數百人真於窗中闚其與父語畢問真孰賢/真曰曹掾胡廣丨丨丨之丨其後廣果歴九卿三公之)¶
(位世以服/真之知人)人倫臧否(蜀志許靖傳許靖字文休汝南平/輿人少與從弟劭俱知名竝有丨)¶
(丨丨丨/之稱)侏儒一節(吳志潘濬傳注江表傳曰武陵部從/事樊伷誘導諸夷圖以武陵屬劉備)¶
(外白差督督萬人往討之權不聽特召問濬濬答以五/千兵往可以擒伷權曰卿何以輕之濬曰伷是南陽舊)¶
(姓頗能弄唇吻而實無辨論之才所以知之者伷昔嘗/為州人設饌比至日中食不可得而十餘自起此亦丨)¶
(丨觀丨丨之驗也權大笑而納其/言即遣濬將五千往果斬平之)足稱此刀(晉書王祥/傳吕䖍有)¶
(佩刀工相之以為必登三公可服此刀䖍謂祥曰茍非/其人刀或為害卿有公輔之量故以相與祥固辭強之)¶
<pb:KR3k0058_WYG_092-7a>¶
(乃受祥臨薨以刀授覽曰汝後必興丨/丨丨丨覽後奕世多賢才興於江左矣)敗俗傷化必此¶
人(晉書羊祜傳從甥王衍嘗詣祜陳事詞甚俊辨祜不/然之衍拂衣而起祜謂賓客曰王夷甫方以盛名處)¶
(大位然丨丨丨/丨丨丨丨也)破蜀必矣而皆不還(晉書劉寔傳鍾會/鄧艾之伐蜀也有)¶
(客問寔曰二將其平蜀乎寔曰丨丨丨丨/丨丨丨丨客問其故笑而不答竟如其言)山公啟事(晉/書)¶
(山濤傳濤所奏甄拔人物/各為題目時稱丨丨丨丨)誤天下蒼生者未必非此人¶
(晉書王衍傳衍字夷甫神情明秀風姿詳雅總角嘗造/山濤濤嗟歎良久既去目而送之曰何物老嫗生寧馨)¶
(兒然丨丨丨丨丨/丨丨丨丨丨丨也)必能興卿門戸(晉書樂廣傳父方參/魏征西將軍夏侯元)¶
(軍事廣時年八嵗元常見廣在路因呼與語還謂方曰/向見廣神姿朗徹當為名士卿家雖貧可令専學丨丨)¶
<pb:KR3k0058_WYG_092-7b>¶
(丨丨丨/丨也)鄭公業為不亡(晉書鄭袤傳父泰揚州刺史有/高名袤少孤早有識鑒荀攸見)¶
(之曰丨丨丨/丨丨丨矣)衆所未知獨引為友(晉書周浚傳有人倫/鑒識鄉人史曜素微)¶
(賤丨丨丨丨浚丨丨之丨丨/遂以妹妻之曜竟有名於世)卿當為一代英雄(晉書王/謐傳初)¶
(劉裕為布衣衆未之識也惟謐獨竒/賞之常謂裕曰丨丨丨丨丨丨丨)終當有大名(晉書/陶侃)¶
(傳長沙太守萬嗣過廬江見侃虛心敬恱/曰君丨丨丨丨丨命其子與之結友而去)此人非凡器¶
(晉書陶侃傳時豫章國郎中令楊晫侃州里也為鄉論/所歸侃詣之晫曰易稱貞固足以幹事陶士行是也與)¶
(同乗見中書郎顧榮榮甚竒之吏部郎温雅謂/晫曰奈何與小人共載晫曰丨丨丨丨丨也)江左自¶
有管夷吾(晉書温嶠傳於時江左草創綱維未舉嶠殊/以為憂及見王導共談歡然曰丨丨丨丨丨)¶
<pb:KR3k0058_WYG_092-8a>¶
(丨丨吾/復何慮)此輩宜束之高閣(晉書庾翼傳翼字稚恭風儀/秀偉少有經綸大畧京兆杜)¶
(乂陳郡殷浩竝才名冠世而翼弗之重也每語人/曰丨丨丨丨丨丨丨俟天下太平然後議其任耳)履屐¶
間亦得其任(晉書謝元傳於時苻堅彊盛邊境數被侵/寇朝廷求文武良將可以鎮禦北方者安)¶
(乃以元應舉中書郎郗超雖素與元不善聞而歎之曰/安違衆舉親明也元必不負舉才也時咸以為不然超)¶
(曰吾嘗與元共在桓公府見其使/才雖丨丨丨丨丨丨丨所以知之)州吏中有令僕才(晉/書)¶
(顧和傳王導為揚州辟從事月旦當朝未入停車門外/周顗遇之和方擇蝨夷然不動顗既過顧指和心曰此)¶
(中何所有和徐應曰此中最是難測地顗入/謂導曰卿丨丨丨丨一丨丨丨導亦以為然)阿大非爾¶
友(晉書王藴傳藴素嗜酒末年尤甚及在會稽畧少醒/日然猶以和簡為百姓所恱時王恱來拜墓藴子恭)¶
<pb:KR3k0058_WYG_092-8b>¶
(往省之素相善遂留十餘日方還藴問其故恭曰與阿/大語蟬連不得歸藴曰恐丨丨丨丨之丨阿大恱小字)¶
(也後竟乖初好/時以為知人)舉手謝城(晉書郭瑀傳苻氏之末畧陽/王穆起兵酒泉以應張大豫)¶
(遣使招瑀瑀歎曰臨河救溺不卜命之短長脉病三年/不豫絶其飡饋魯連在趙義不結舌况人將左袵而不)¶
(救之乃與敦煌索嘏起兵五千運粟三萬石東應王穆/穆以瑀為太府左長史軍師將軍雖居元佐而口詠黄)¶
(老冀功成世定追伯成之蹤穆惑於讒間西伐索嘏瑀/諫曰昔漢定天下然後誅功臣今事業未建而誅之立)¶
(見麋鹿遊於此庭矣穆不從瑀出城/大哭丨丨丨丨曰吾不復見汝矣)蜂目已露但豺聲¶
未振(晉書王敦傳洗馬潘滔見敦而目之曰處仲丨/丨丨丨丨丨丨丨丨若不噬人亦當為人所噬)此¶
君小異(晉書孟嘉傳嘉少知名太尉庾亮領江州辟部/廬陵從事嘉還都亮引問風俗得失對曰還傳)¶
<pb:KR3k0058_WYG_092-9a>¶
(當問吏亮舉麈尾掩口而笑謂弟翼曰孟嘉故是盛徳/人轉勸學從事禇裒時為豫章太守正旦朝亮裒有器)¶
(識亮大會州府人士嘉坐次甚逺裒問亮聞江州有孟/嘉其人何在亮曰在坐卿但自覓裒歴觀指嘉謂亮曰)¶
(丨丨丨丨將無是/乎亮欣然而笑)非池中物(晉書劉元海載記恂曰元/海若能平凉州斬樹機能)¶
(恐凉州方有難耳蛟龍得雲/雨丨復丨丨丨也按恂孔恂)吾觀其聲視有竒志(晉書/石勒)¶
(載記年十四隨邑人行販洛陽倚嘯上東門王衍見而/異之顧謂左右曰向者胡雛丨丨丨丨丨丨丨丨恐將)¶
(為天下之患馳遣/收之會勒已去)遺以所服簪幘(晉書慕容廆載記廆/幼而魁岸美姿貎身)¶
(長八尺雄傑有大度安北將軍張華雅有知人之鑒廆/童丱時往謁之華甚歎異謂曰君至長必為命世之器)¶
(匡難濟時者也因以所服/簪幘遺廆結殷勤而别)落落有端貳才(晉書苻登載/記稍遷長安)¶
<pb:KR3k0058_WYG_092-9b>¶
(令貴戚子弟犯法者嵩一皆考竟請託路絶堅甚竒之/謂其叔父成曰人為長吏故當應耳此年少丨丨丨丨)¶
(丨之丨遷守始平郡/甚有威惠按嵩徐嵩)遇風塵之會必有凌霄之志(晉書/慕容)¶
(垂載記垂猶鷹也饑則附人飽便高颺丨丨丨丨丨丨/丨丨丨丨丨惟宜急其羈靽不可任其所欲按此權翼)¶
(諫苻/堅語)徐郎是令僕人(齊書徐孝嗣傳孝嗣姑適東莞劉/舍舍兄藏為尚書左丞孝嗣往詣)¶
(之藏退語舍曰丨丨丨丨丨丨/三十餘可知矣汝宜善自結)成門戸者此兒(梁書王/茂傳茂)¶
(年數嵗為大父深所異常謂親識曰此/吾家之千里駒丨丨丨丨必丨丨也)庇民定霸其吾¶
君乎(梁書柳慶逺傳齊方多難慶逺謂所親曰方今天/下將亂英雄必起丨丨丨丨丨丨丨丨因盡誠協)¶
(贊/)欲效鄧晨(梁書張𢎞䇿傳𢎞䇿從高祖宿酒酣徙席/星下語及時事𢎞䇿因問高祖曰緯象云)¶
<pb:KR3k0058_WYG_092-10a>¶
(何國家故當無恙高祖曰其可言乎𢎞䇿曰請言其兆/高祖曰漢北有失地氣浙東有急兵祥今冬初魏必動)¶
(若動則亡漢北帝今久疾多異議萬一伺釁稽部且乗/機而作是亦無成徒自驅除耳明年都邑有亂死人過)¶
(於亂麻齊之歴數自兹亡矣梁楚漢當有英雄興𢎞䇿/曰英雄今何在為已富貴為在草茅高祖笑曰光武有)¶
(云安知非僕𢎞䇿起曰今夜之言是天意也請定君臣/之分高祖曰舅丨丨丨丨乎是冬魏軍寇新野高祖將)¶
(兵為援且受密旨仍代曹虎為雍州𢎞䇿聞之心喜/謂高祖曰夜中之言獨當驗矣高祖笑曰且勿多言)天¶
下真人興於吾州(梁書韋叡傳齊末多故不欲逺鄉里/求為上庸太守加建威將軍俄而太)¶
(尉陳顯逹䕶軍將軍崔慧景頻逼京師民心惶駭未有/所定西土人謀之於叡叡曰陳雖舊將非命世才崔頗)¶
(更事懦而不武其取赤族也宜哉丨丨丨丨/殆丨丨丨丨矣乃遣其二子自結於高祖)難可輕&KR1491;¶
<pb:KR3k0058_WYG_092-10b>¶
衣裾(梁書徐勉傳琅邪王元長才名甚盛嘗欲與勉相/識每託人召之勉謂人曰王郎名高望促丨丨丨)¶
(丨丨丨俄而元長及/禍時人服其機鑒)後當見憶(梁書南康王績傳績子/乂理以魏降人元貞立)¶
(節忠正可以託孤乃以玉柄扇贈之貞怪其故不受乂/理曰丨丨丨丨幸勿推辭會祖皓起兵乂理奔長蘆收)¶
(軍得千餘人其左右有應賊者因間劫乂理其衆遂駭/散為景所害時年二十一元貞始悟其前言往收葬焉)¶
卿必居此(梁書袁昂傳遷征虜主簿太子舍人王儉鎮/軍府功曹史儉時為京尹經於後堂獨引見)¶
(昂指北堂謂昂/曰丨丨丨丨)知邱遲於幼童稱江淹於寒素(梁書何/㸃傳㸃)¶
(雅有人倫識見多所甄拔丨吳興丨丨/丨丨丨丨濟陽丨丨丨丨丨悉如其言)吐飡覆醢(梁書/阮孝)¶
(緒傳外兄王晏貴顯屢至其門孝緒度之必至顛覆常/逃匿不與相見曽食醤美問之云是王家所得便丨丨)¶
<pb:KR3k0058_WYG_092-11a>¶
(丨丨及晏誅其親戚咸為之懼孝/緒曰親而不黨何坐之及竟獲免)為居士服(陳書虞寄/傳時陳寶)¶
(應據有閩中得寄甚喜高祖平侯景寄勸令自結寳應/從之乃遣使歸誠承聖元年除和戎將軍中書侍郎寶)¶
(應愛其才託以道阻不遣毎欲引寄為僚屬委以文翰/寄固辭獲免及寶應結婚留異潛有逆謀寄微知其意)¶
(言說之際毎陳逆順之理微以諷諫寶應輒引說他事/以拒之又嘗令左右誦漢書臥而聽之至蒯通說韓信)¶
(曰相君之背貴不可言寶應蹶然起曰可謂智士寄正/色曰覆酈驕韓未足稱智豈若班彪王命識所歸乎寄)¶
(知寶應不可諫慮禍及已乃丨丨丨丨以拒絶之常居/東山寺偽稱脚疾不復起寶應以為假託使燒寄臥室)¶
(寄安臥不動親近扶寄出寄曰吾命有所懸避/欲安往所縱火者旋自救之寶應自此方信)命有所¶
懸避欲安往(見/上)天上石麒麟(陳書徐陵傳時寶誌上人/者世稱其有道陵年數嵗)¶
<pb:KR3k0058_WYG_092-11b>¶
(家人擕以候之寶誌手摩/其頂曰丨丨丨丨丨也)黑頭三公當此人(魏書宗室/彧傳彧少)¶
(有才學時譽甚美侍中崔光見彧/退而謂人曰丨丨丨丨丨丨丨也)當準的人物(魏書宗/室孚傳)¶
(孚字秀和少有令譽侍中游肇并州刺史高聰司徒崔/光等見孚咸曰此子丨丨丨丨丨恨吾徒衰暮不及見)¶
(耳/)佳士終不久屈(魏書李訢傳訢之廢也平壽侯張讜/見訢與語竒之謂人曰此丨丨也丨)¶
(丨丨丨未幾而復為/太倉尚書攝南部事)崔公其不免(魏書高允傳初崔浩/薦冀定相幽并五州)¶
(之士數十人各起家郡守恭宗謂浩曰先召之人亦州/郡選也在職已久勤勞未答今可先補前召外任郡縣)¶
(以新召者代為郎吏又守令宰民宜使更事者浩固爭/而遣之允聞之謂東宫博士管恬曰丨丨丨丨丨乎茍)¶
(逞其非而校勝/於上何以勝濟)識邢宋於童稚之中(魏書崔挺傳初崔/光之在貧賤也挺)¶
<pb:KR3k0058_WYG_092-12a>¶
(贍遺衣食常親敬焉又丨丨巒丨弁丨/丨丨丨丨竝謂終當逺致世稱其知人)曲為體練(魏書/蔣少)¶
(游傳始北方不悉青州蔣族或謂少游本非人士又少/游微因工藝自逹是以公私人望不至相重唯高允李)¶
(冲丨丨/丨丨)以子孫為託(北齊書神武帝紀少有人傑表家/貧及聘武明皇后始有馬得給鎮)¶
(為隊主鎮將遼西叚長常竒神武貎謂曰君有康濟才/終不徒然便丨丨丨丨丨及貴追贈長司空擢其子寧)¶
(用/之)白頭必以文通季禮當以武逹(北齊書盧文偉傳文/偉族人勇字季禮父)¶
(璧魏下邳太守勇初從兄景裕俱在學其叔同稱之/曰丨丨丨丨丨丨丨丨丨丨丨丨興吾門在二子也)後¶
當大成位望通顯(北齊書邢邵傳年五嵗魏吏部郎清/河崔亮見而竒之曰此子丨丨丨丨)¶
(丨丨丨丨十嵗便能屬文雅有才思聰明彊記日誦萬/餘言族兄巒有人倫鑒謂子弟曰宗室中有此兒非常)¶
<pb:KR3k0058_WYG_092-12b>¶
(人/也)聳壑凌霄(舊唐書房元齡傳年十八本州舉進士授/羽騎尉吏部侍郎高孝基素稱知人見之)¶
(深相嗟挹謂裴矩曰僕閱人多矣未見如此/郎者必成偉器但恨不睹其丨丨丨丨耳)二公十數¶
年當居衡石(舊唐書裴行儉傳時有後進楊炯王勃盧/照隣駱賓王竝以文章見稱吏部侍郎李)¶
(敬元盛為延譽引以示行儉行儉曰才名有之爵禄葢/寡楊應至令長餘竝鮮能令終是時蘇味道王勮未知)¶
(名因調選行儉一見深禮異之仍謂曰有晚年子息恨/不見其長成丨丨丨丨丨丨丨丨丨願記識此輩其後)¶
(相繼為吏部/皆如其言)真宰相才(舊唐書狄仁傑傳初則天嘗問/仁傑曰朕要一好漢任使有乎)¶
(仁傑曰陛下作何任使則天曰朕欲待以將相對曰臣/料陛下若求文章資歴則今之宰臣李嶠蘇味道亦足)¶
(為文吏矣豈非文士齷齪思得竒才用之以成天下務/者乎則天恱曰此朕心也仁傑曰荆州長史張柬之其)¶
<pb:KR3k0058_WYG_092-13a>¶
(人雖老丨丨丨丨也且久不遇若用之必盡節於國家/矣則天乃召拜洛州司馬他日又求賢仁傑曰臣前言)¶
(張柬之猶未用也則天曰已遷之矣對曰臣薦之為相/今為洛州司馬非用之也又遷為秋官侍郎後竟召為)¶
(相柬之果能興復中/宗葢仁傑之推薦也)字曰慶門(舊唐書楊嗣復傳嗣復/僕射於陵子也初於陵)¶
(十九登進士第二十再登博學宏詞科調補潤州句容/尉浙西觀察使韓滉有知人之鑒見之甚恱滉有愛女)¶
(方擇佳壻謂其妻柳氏曰吾閱人多矣無如楊生貴而/有壽生子必為宰相於陵秩滿寓居揚州而生嗣復後)¶
(滉見之撫其首曰名位果踰於/父楊門之慶也因丨丨丨丨)先器識而後文藝(舊唐/書王)¶
(勃傳初吏部侍郎裴行儉典選有知人之鑒見勮與蘇/味道謂人曰二子亦當掌銓衡之任李敬元尤重楊炯)¶
(盧照鄰駱賓王與勃等四人必當顯貴行儉曰士之致/逺丨丨丨丨丨丨丨勃等雖有文才而浮躁淺露豈享)¶
<pb:KR3k0058_WYG_092-13b>¶
(爵祿之器耶楊子沉靜應至令/長餘得令終為幸果如其言)奬目後進(唐書襄邑恭/王神符傳曾)¶
(孫從晦資質偉岸所至以風力聞少與崔龜從李景讓/裴休善丨丨丨丨名知人楊收方布衣進謁從晦一見)¶
(如雅識即待以/公輔後果宰相)日角龍廷姓協圖讖(唐書唐儉傳見隋/政寖亂陰說秦王)¶
(建大計高祖嘗召訪之儉曰公丨丨丨丨丨丨丨丨係/天下望久矣若外嘯豪桀北招戎狄右收燕趙濟河而)¶
(南以據秦雍/湯武之業也)選將必竒龎福艾(唐書李勣傳臨事丨丨/丨訾相其丨丨丨丨者)¶
(遣之或問故答曰薄命/之人不足與成功名)標鑒通晤(唐書王珪傳珪與元/齡李靖温彦博戴胄)¶
(魏徵同輔政帝以珪善人物且知言因謂曰卿丨丨丨/丨為朕言元齡等材且自謂孰與諸子賢對曰孜孜奉)¶
(國知無不為臣不如元齡兼資文武出將入相臣不如/靖敷奏詳明出納維允臣不如彦博濟繁治劇衆務必)¶
<pb:KR3k0058_WYG_092-14a>¶
(舉臣不如胄以諫諍為心恥君不及堯舜臣不如徵至/激濁揚清疾惡好善臣於數子有一日之長帝稱善而)¶
(元齡等亦以為盡/已所長謂之確論)寵辱不驚考中上(唐書盧承慶傳初/承慶典選校百官)¶
(考有坐漕舟溺者承慶以失所載考中下以示其人無/愠也更曰非力所及考中中亦不喜承慶嘉之曰丨丨)¶
(丨丨丨丨丨其/能著人善類此)不十年子當節度是州(唐書張守珪傳/開元初虜復攻)¶
(北庭守珪從儳道奏事京師因上書言利害請引兵出/蒲昌輪臺夾擊賊再遷幽州良杜府果毅時盧齊卿為)¶
(刺史器之引與共榻坐謂曰丨丨丨丨丨丨丨/丨丨為國重將願以子孫托可僚屬相期邪)傳衣鉢¶
(宋史范質傳舉進士時和凝以翰林學士典貢部覽質/所試文字重之自以登第名在十三以其數處之貢闈)¶
(中謂之丨丨丨其後質登相位為/太子太傅封魯國公皆與凝同云)安石甚似王敦(宋史/李師)¶
<pb:KR3k0058_WYG_092-14b>¶
(中傳師中始事州縣邸狀報包拯參知政事或云朝廷/自此多事矣師中曰包公何能為今知鄞縣王丨丨者)¶
(眼多白丨丨丨丨他日亂天下/必斯人也後二十年言乃信)抱虎枕蛟事變叵測(宋/史)¶
(洪咨䕫傳京湖以八陵圖來上咨䕫援紹興留司奉表/八陵及東晉大都督親謁五陵故事乞先詔制臣往省)¶
(俟還别議朝祭又復以完顔守緒骨來獻時相侈大其/事咨䕫曰此朽骨耳函之以葬大理寺可也苐當以金)¶
(亡告九廟歸諸祖宗徳澤况與大敵為鄰丨丨丨丨丨/丨丨丨顧可侈因人之獲使邊臣論功朝廷頌徳且陛)¶
(下如慕崇政受俘之元祐獨不鑒/端門受降之崇寧乎然不果悉從)汝非真傭(金史施宜/生傳初宜)¶
(生困於場屋遇僧善風鑒謂之曰子面有權骨可公可/卿而視子身之毛皆逆上且覆腕必有以合乎此而後)¶
(可貴也宜生聞其言大喜竟從范汝為於建劍已而汝/為敗變服為傭泰之吳翁家三年翁異之一日屏人詰)¶
<pb:KR3k0058_WYG_092-15a>¶
(其姓名宜生曰我服傭事惟謹主人乃亦寘疑耶翁固/詰之則請其故翁曰日者燕客執事咸餕而汝獨孫諸)¶
(儕且撤器有歎聲是以識丨丨丨丨也宜生遂告之故/翁贐之金夜濟淮以歸試一日獲熊三十六賦擢第一)¶
(其後竟/知僧言)一節見百節知(劉向說苑見虎之尾而知其大/於貍也見象之牙而知其大於)¶
(牛也丨丨丨則丨丨丨矣由此觀之以所/見可以占未發覩小節固足以知大體矣)二人非徒兄¶
弟乃父子(劉義慶世說衞子許弱冠與同郡圏文生同/稱盛徳郭林宗與二人俱到市子許買物隨)¶
(價讐直文生訿訶減價乃取林宗曰子許少欲文生多/情此丨丨丨丨丨丨丨丨丨也後文生以穢貨見捐子)¶
(許以烈/節致譽)牀頭捉刀人此乃英雄(劉義慶世說魏武將見/匈奴使以形陋不足雄)¶
(逺國使崔季珪代帝自捉刀立牀頭令間諜問曰魏王/何如匈奴使答曰魏王雅望非常然丨丨丨丨丨丨丨)¶
<pb:KR3k0058_WYG_092-15b>¶
(丨丨也魏武聞/之追殺此使)目如秋水必一拜卿相(李繁鄴侯外傳/賀知章嘗曰此)¶
(穉子丨丨丨丨/丨丨丨丨丨)合于蓍龜(劉肅大唐新語讜言定/於社稷先覺丨丨丨丨)張底¶
後乃我輩一人(玉泉子崔湜為中書令張嘉貞為舍人/湜輕之嘗呼為張底後曾量數事意出)¶
(人右湜驚美久之謂同列曰知否丨丨丨丨丨丨丨/丨此終是坐處湜死後十餘年河東竟為中書令)取¶
茶囊(沈括夢溪筆談張鄧公為殿中丞一見王城東遂/厚遇之語必移時王公素所厚唯楊大年公有一)¶
(茶囊唯大年至則丨丨丨具茶他客莫與也公之子弟/但聞取茶囊則知大年至一日公命取茶囊羣子弟皆)¶
(出窺大年及至乃鄧公他日公復取茶囊又往窺之亦/鄧公也子弟乃問公張殿中者何人公待之如此公曰)¶
(張有貴人法不十年當/據吾座後果如其言)異日與舍人對秉鈞軸(蘇轍龍/川别志)¶
<pb:KR3k0058_WYG_092-16a>¶
(祥符末王沂公知制誥朝望日重一日至中書見王文/正公公問君識吕夷簡否沂公曰不識也退而訪之吕)¶
(公時為太常博士通判濱州人多稱其才者它日復見/文正復問如初沂公曰公前及此人退而訪之具所聞)¶
(以告文正曰此人丨丨丨丨丨丨丨丨丨沂公曰公何/以知之曰余亦不識但以其奏請得之沂公曰奏請何)¶
(事曰如不稅農器數事時沂公自待亦不淺聞文正之/言不信也姑應之曰諾既而許公自濱罷擢提㸃兩浙)¶
(刑獄未幾置之侍從及丁晉公敗沂公引為執政卒與/公竝相沂公從容道文正語二公皆嗟歎以為非所及)¶
異日管為貧宰相(吳處厚青箱雜記夏文莊公謫守黄/州時龎潁公為郡掾文莊識之異禮)¶
(優待而龎常有疾以為不起遂屬文莊後事文莊親臨/之曰丨丨丨丨丨丨丨亦有年壽疾非其所憂龎語之)¶
(曰已為宰相豈得貧耶文莊曰但於一等人中為貧耳/故龎公晚年退老作詩述其事曰田園貧宰相圖史富)¶
<pb:KR3k0058_WYG_092-16b>¶
(書生為/是故也)文章有首尾異日必貴(吳處厚青箱雜記盧樵/貌陋嘗以文章謁韋宙)¶
(韋氏子弟多肆輕侮宙語之曰盧雖人物不揚/然觀其丨丨丨丨丨丨丨丨丨後竟如其言)戴花劉¶
使(葉夢得石林燕語劉秘監几字伯壽磊落有氣節善/飲酒洞曉音律知保州方春大集賓客飲至夜分忽)¶
(告外有卒謀為變者几不問益令折花勸坐客盡戴益/酒行密令人分捕有頃皆擒至几遂極飲逹旦人皆服)¶
(之號丨/丨丨丨)以雙筆要而遺之(岳珂桯史内黄傅珏者以財/雄大名父世隆決科為二千)¶
(石珏不力於學弁鶡碌碌下僚獨能知人嘗坐都市閱/公卿車騎之過者言它日位所至無毫髪差初不能相)¶
(術毎曰予自得於心亦不能解也嘗寓北海王沂公曾/始就鄉舉珏偶俟其姻於棘圍之外遇之明日丨丨丨)¶
(丨丨丨丨曰公必冠多士位宰相它日無相忘聞者皆/笑珏不為怍遂定交傾資以助其用沂公賴之既而如)¶
<pb:KR3k0058_WYG_092-17a>¶
　(言故沂公與其二弟以/兄事之終身不少替)擲地以激(釋文瑩湘山野錄張/尚書鎮蜀時承旨彭)¶
　(公乗始冠欲持所業為贄求文鑒大師者為之容鑒曰/請君遇旌麾游寺日具襴鞹與文候之老僧先為持文)¶
　(奉呈果稱愛始可出拜葢八座之性靡測一日果來鑒/以彭文呈之公黙覽殆遍無一語褒貶者擲於地彭公)¶
　(大沮後將赴闕臨岐託鑒召彭至語之曰向示盛編以/極愛歎不欲形言者子方少年若老夫以一語奬借必)¶
　(凌忽自惰故丨丨丨奉丨他日子之官亦不減老夫而/益清近留鐵緡鈔二百道為縑緗之助勉之後果盡然)¶
　韉轡資桂玉之費(釋文瑩續湘山野錄晏相殊年七嵗/自臨川詣都下求舉神童時寇萊公)¶
　(出鎮金陵殊以所業求見萊公一見器之既辭命所乗/賜馬韉轡送還旅邸復謝之曰馬即還之丨丨奉丨丨)¶
　(丨丨丨知人之/鑒今尠其比)¶
<pb:KR3k0058_WYG_092-17b>¶
　¶
　¶
　¶
　¶
　¶
　¶
　¶
御定子史精華卷九十二¶
